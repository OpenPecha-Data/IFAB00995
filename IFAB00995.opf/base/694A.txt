བྱུ།།བོད་ཀྱི་ནང་བསྟན་དཔེ་ཚོགས་ལྟེ་བ།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
5833
28960
འགོས་ལོ་གཞོན་ནུ་དཔལ་གྱི་རྣམ་ཐར།
'gos lo gzhon nu dpal gyi rnam thar
Author
ཆོས་གྲགས་ཡེ་ཤེས།
chos grags ye shes
Descriptor
Original Publication
Place
pe cin
Publisher
mi rigs dpe skrun khang
2004
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
175
scanned at m/s satluj infotech images, e-45, sector 27 noida,
district gautam buddha nagar, u.p. 201301 via new delhi, india
for the tibetan buddhist resource center, 150 w 17th st., new york
city, ny 10011, usa 2006



'gos lo gzhon nu dpal gyi rnam thar
[TBRC Resource Code: W28960] (titles help)
Titles:
• 'gos lo gzhon nu dpal gyi rnam thar [bibliographical title]
dpal Idan bla ma dam pa mkhan chen thams cad mkhyen pa don gyi slad du
mtshan nas smos te gzhon nu dpal gyi rnam par thar pa yon tan rin po che
mchog tu rgyas pa'i ljon pa [title page title]
•
guo xunnubai zhuan [colophon title]
20
S
Authors:
• chos grags ye shes (b.1453, d.1524) [main author]
Publication data: pe cin: mi rigs dpe skrun khang, 2004
Material: 175 p.
Edition Statement: par gzhi 1.
Date of Writing: 1517
ISBN: 7-105-06605-9
Authorship rje btsun de nyid zhi bar gshegs nas lo grangs sum bcu so bdun la babs pa/
Statement: me mo glang gi lo zla ba bzhi pa'i tshes bcu drug gi ngag do'i dus dge ba la/
shAkya'i dge slong chos kyi grags pas/ dpal bde chen yangs pa can gyi gtsug
lag khang du sbyar ba'i yi ge pa ni rin chen bkra shis zhes bya bas bgyis te
grub pa
TBRC Holdings: 1
Subject Headings:
gzhon nu dpal ('gos lo tsA ba gzhon nu dpal) (b.1392 d.1481)
Usage: personal name
rnam thar (biography, hagiography)
Usage: genre



RS*
-
་་་
:
:
..-
སྐཙག;
འ་དར ར་ཆོས་གྲགས་ཡེ་ཤེས་ཀྱིས་བརྩམས།
ངག་དབང་ནོར་བུས་བསྒྲིགས། །
#|
E
་་་
4
iI
F
པས
ཀ མ
དབས་
..
, |:
༔་
་་་་་་
་་་་་་་རྒྱུ, *
+..
༣
༩
འE -
༢
.
•
- ་
'，
1-
མ
ན
ཙ
ན
རྒྱུ
r.
:
, 14ས
+
t
*
ན་ཀོ་
，
，
+
ན་བ
༤ : -
* 4
4 ༈
;
མ་
•
་
ནས་
ས་. .
s
•Yས ཝཱ་
༤ ན
་ཝཾ་མ་
ན
སྐལསལམ * -
、་
༣
:
མ་
--
++ པ ༧•n
4，
-
e
.
ལ
"
4
*
་
ས་ནག་
1ཆབཟམས༌ཙ- 2་་་
-
ས
-
eit;;e-
&
-
.:
，
1
མགོམསམwག
n:
ན
ན་
་
་
༢
མ་བབ་
ཆོས་
་་་
ན
..་
.
---
+-
པ་，.
--
:
་
*
，
5
，
wམ
པས་
A
ས་བདག་
༧༢༦༠
སངས་
་
.
་
༥ བས བཙན་
- ༤
༤ས་
:
༧ པ པ་
:
ལ་་
s
•
མི་རིགས་དཔེ་སྐྲུན་ཁང་།



༄༅ །།དཔལ་ལྡན་བླ་མ་དམ་པ་མཁན་ཆེན་ཐམས་ཅད་མཁྱེན་པ་
དོན་གྱི་སླད་དུ་མཚན་ནས་སྨོས་ཏེ་གཞོན་ནུ་དཔལ་གྱི་
རྣམ་པར་ཐར་པ་ཡོན་ཏན་རིན་པོ་ཆེ་མཆོག་ཏུ་
རྒྱས་པའི་ལྗོན་པ་ཞེས་བྱ་བ་བཞུགས་སོ།།
ཞྭ་དམར་ཆོས་གྲགས་ཡེ་ཤེས་ཀྱིས་བརྩམས།
ངག་དབང་ནོར་བུས་བསྒྲིགས།
མི་རིགས་དཔེ་སྐྲུན་ཁང་།



གསལ་བཤད།
བོད་ཀྱི་《དེབ་ཐེར་སྔོན་པོ》རྩོམ་པ་པོ་འགོས་ལོ་ཙཱ་བ་གཞོན་ནུ་དཔལ་གྱི་
རྣམ་ཐར་འདི་ནི། ཁམས་དཀར་མཛེས་ཁང་དམར་དུ་འཁྲུངས་པའི་ཞྭ་དམར་སྐུ་
ཕྲེང་བཞི་པ་ཆོས་གྲགས་ཡེ་ཤེས་(1453 – 1524ལོ)ཀྱིས་སྤྱི་ལོ་1517ལོར་ཡངས་
པ་ཅན་དུ་བརྩམས། རྩོམ་པ་པོ་འདི་ནི་འགོས་ལོ་ཙཱ་བས་སློབ་མ་ཡིན། ནང་
དོན་གཙོ་བོར་འགོས་ལོ་(1392 - 1481)སྐུ་འཁྲུངས་ཚུལ་དང་སློབ་དཔོན་
བསྟེན་ཚུལ། སྐུ་ཚེ་ཧྲིལ་པོར་འཆད་རྩོད་རྩོམ་གསུམ་གྱི་བྱ་བ་ཁོ་ན་ལས་དུས་
འདའབ་དང་། ཁྱད་པར་དུ་བོད་ཀྱི་ལོ་རྒྱུས་ཐོག་ས་གྲགས་གནམ་གྲགས་ཀྱི་
《དེབ་ཐེར་སྔོན་པོ》བརྩམས་ཚུལ་པ་སོགས་ཀྱི་ངོ་མཚར་བའི་མཛད་ཚུལ་འཁོད་
ཡོད། འགོས་ནི་རུས་སྟེ་སྔར་རྒྱལ་པོ་ཁྲི་སྲོང་ལྡེའུ་བཙན་གྱི་དུས། མཛངས་མི་
བདུན་གྱི་ཡ་གྱལ་བསད་པ་སྟོང་གི་ཞལ་ལྕེ་སོགས་དོན་ཚན་བཅོ་བརྒྱད་ཐོག་མར་
གཏན་ལ་ཕབ་པ་པོ་འགོས་ཁྲི་བཟང་ཡབ་ལྷག་དང་། རྒྱལ་པོ་ཁྲི་རལ་པ་ཅན་གྱི་
དུས་འགོས་ལོ་ཙཱ་བ་ཆོས་འགྲུབ་ཀྱིས་རྒྱ་ཡིག་ནས་མདོ་མཛངས་བླུན་སོགས་བོད་
ཡིག་དུ་བསྒྱུར། མ་ཚད་རྒྱ་བོད་ཀྱི་ས་མཚམས་ཀན་ཀྲུ་དང་སྲ་ཀྲུ་དུ་ལོ་ཉི་ཤུ་རིང་
འཆད་རྩོམ་རྒྱ་ཆེར་བྱས། བོད་སིལ་བུའི་སྐབས་འགོས་ལོ་ཙཱ་བ་ལྷས་བཙས་(སྤྱི་
ལོ་964ལ་འཁྲུངས)ཀྱིས་བསྒྱུར་བའི་བསྟན་བཅོས་མང་པོ་ད་ལྟ་བསྟན་འགྱུར་ཁྲོད་



-
-
དུ་བཞུགས། དེ་དག་གི་རུས་ལས་བྱུང་བའི་འགོས་ལོ་ཙཱ་བ་གཞོན་ནུ་དཔལ་གྱི་
རྣམ་ཐར་མ་དཔེ་བྲིས་མ་ལྡེབ་རིང་72ཡོད་པ་ཞིག་ལག་ཏུ་འབྱོར་བས། འདི་
ངེས་པར་དུ་རྒྱ་ཆེར་ཀློག་པ་པོ་རྣམས་ཀྱི་སྤྱན་ལམ་དུ་ཕུལ་བ་བྱའོ་སྙམ་པའི་ལྷག་
བསམ་གྱིས་བསྐུལ། ལེགས་བསྒྲིགས་སྐབས་སུ་མ་དཔེ་ཁ་མི་གསལ་བ་དང་ཡིག་
ནོར་ཁ་ཤས་ཡོད་པ་རྣམས་དང་ཡུལ་སྐད་ཁ་ཤས་ཡོད་པ་རྣམས་བོད་རྒྱ་ཚིག་མཛོད་
ལྟར་བཅོས་ཡོད། གཞན་ཚིག་ཁ་ཤས་གོ་བ་ལེན་མི་ཐུབ་ལ་མཁས་དབང་འགའ་
ལདྲིས་ཀྱང་ཐག་མ་ཆོད་ནས་མ་ཡིག་ལྟར་བཞག་ཡོད། ལོ་ཚིགས་རྣམས་བོད་
རབ་བྱུང་གི་ཐོག་ནས་བྲིས་པ་རྣམས་སྤྱི་ལོ་གང་ལ་འབབ་པ་དེ་གུག་རྟགས་ནང་དུ་
བཀོད་པ་དང་མ་ཚད་དཀར་ཆག་ཡང་བསྒྲིགས་ཡོད། ལེགས་བསྒྲིགས་བྱས་
སྐབས་སྐུ་ཞབས་འཇམ་གྲགས་ཀྱིས་མ་ཡིག་དཔར་བ་དང་ཀརྨ་ཏཱ་རེ་ནས་མ་ཡིག་
གློག་ཀླད་དུ་རྒྱབ། མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པ་ལ་སྐབས་འདི་
དང་པསྟུན་ནས་ཁོང་རྣམས་ལ་ཐུགས་རྗེ་ཆེ་ཞུ། སྤྱི་ལོ2004ཟླ་བ1ལ།



དཀར་ཆག
༡ མཆོད་པར་བརྗོད་པ་དང་མཚམས་སྦྱོར་བ།
༢ སྐུའི་སྐྱེ་བ་སྔ་མའི་སྤྱོད་པ།........…........
༣ སྐུའི་སྐྱེ་བ་འདི་འཁྲུངས་ཚུལ། .............…......…..…...
༤ རྒྱལ་བ་རྣམས་ཀྱི་རྗེས་སུ་ཞུགས་པ། ..............................
༥ སྔོན་གྱི་དགེ་བའི་བག་ཆགས་བཟང་པོས་རིགས་སད་པ། ....………..……..
༦ མཁས་ཤིང་གྲུབ་པའི་སྐྱེས་བུ་དྲུག་བཅུ་རྩ་དྲུག་ལ་བརྟེན་པ།…........
༧ རྣམ་པར་དག་པའི་དམ་ཚིག་ལ་ནན་ཏན་དུ་མཛད་པ .....…......... 91
༨ བསམ་པ་ལས་བྱུང་བའི་ཤེས་རབ་ཀྱི་ཀློང་ཕྱོགས་མེད་དུ་བརྡོལ་བ། 94
ཡོན་ཏན་ཐམས་ཅད་ལ་གོང་ནས་གོང་དུ་འགྱུར་ལེགས་པར་
ཐོན་པ། ......
༡༠ མཐོ་དམན་གྱི་སྐྱེ་བོ་ཐམས་ཅད་དང་འགྲོགས་པ། ..…....….
༡༡ མཆེད་གྲོགས་དང་སློབ་མ་ལ་བཟོད་པའི་གོ་ཆ་སྲ་བ། ..………....…
༡༢ འཇིག་རྟེན་གྱི་གཏམ་སྣ་ཚོགས་ལ་གཙོ་བོར་མ་མཛད་པ། .......
༡༣ དགེ་བའི་གཤེས་གཉེན་སུ་ལའང་ཕྲག་མི་དོག་པ། །
....……………..
༡༤ སྐུའི་སྤྱོད་པ་རྣམས་ཤིན་དུ་གཙང་བ།



T
།
100
，。。。。。。。。。。 ， ， ， ， ， ， ， ， ， ， ， ， ，
， ， ， ， ， ，
， ， ， ，。。。。。
•...….. 102
，104
༡༥ འཇིག་རྟེན་གྱི་རྣམ་གཡེང་ཐམས་ཅད་ཇེ་ཆུང་ལ་བཏང་བ། .....99
༡༦ བསམ་གྱིས་མི་ཁྱབ་པའི་མཁྱེན་པ་མངའ་ཡང་ཐམལ་པ་
ལྟར་མཛད་པ། ..………….………………….……….. ..…..…………..……….
༡༧ གདུལ་རྒྱུད་དམ་པའི་ཆོས་ཅི་འབྱོར་དུ་སྦྱོར་བ། .........…….... 101
༡༨ མི་མཐུན་པའི་ཕྱོགས་ཐམས་ཅད་ཏིང་ངེ་འཛིན་གྱིས་
བཟློག་པ། ..……….......
༡༩ འགྱུར་དང་ཡིག་འཇོག་མང་དུ་གནང་བས་བསྟན་པ་གསལ་བར་
མཛད་པ།..
༢༠ ཟབ་པ་དང་རྒྱ་ཆེའི་གསུང་གི་རྒྱུན་སྐྱེས་བུ་ཆེན་པོ་རྣམས་ཀྱིས་
རྗེས་སུ་བཟློས་པ། ..……...
༢༡ གསོལ་བ་ཇི་ལྟར་བཏབ་པ་བཞིན་དུ་ཡུན་དུ་བཞུགས་པ། ....... 110
༢༢ མནལ་ལམ་ཡང་སྒྱུ་མའི་རྣམ་འཕྲུལ་ལྟར་སྤྱོད་པར་ནུས་པ།...…… 112
༢༣ སྒྲིབ་པ་མེད་པའི་ཆོས་ཀྱི་སྒོ་ཕུལ་དུ་བྱུང་བ་མངོན་དུ་བརྙེས་པ།... 124
༢༤ སློབ་མ་མཆོག་དམན་བར་ཆོས་སྟོན་པ། ..….… …….………. 133
༢༥ དེབ་ཐེར་སྔོན་པོ་སོགས་བརྩམས་པ། ........…............... 169
༢༦ མ་འོངས་པའི་དུས་ཀྱང་རྣམ་པར་ཐར་པ་རྒྱུན་མི་འཆད་པ། ..... 173
།
• • • • • ... 109



༄༅ །།དཔལ་ལྡན་བླ་མ་དམ་པ་མཁན་ཆེན་ཐམས་ཅད་མཁྱེན་པ་
དོན་གྱི་སླད་དུ་མཚན་ནས་སྨོས་ཏེ་གཞོན་ནུ་དཔལ་གྱི་
རྣམ་པར་ཐར་པ་ཡོན་ཏན་རིན་པོ་ཆེ་མཆོག་ཏུ་
རྒྱས་པའི་ལྗོན་པ་ཞེས་བྱ་བ་བཞུགས་སོ།།
༡. མཆོད་པར་ བརྗོད་ པ་དང་མཚམས་སྦྱོར་ བ། ཐུགས་རྗེ་
མཚུངས་པ་མེད་པའི་བླམ་དང་སངས་རྒྱས་དང་བྱང་ཆུབ་སེམས་དཔའ་ཐམས་ཅད་
ལ་གུས་པ་ཆེན་པོས་ཕྱག་འཚལ་ལོ། སྔོན་གྱི་བསྐལ་པ་མང་པོར་རླབས་ཆེན་
ཚོགས་གཉིས་སྤྱོད་པ་དུ་མ་སྤྱད་པ་ལས། སྐུ་ཚེ་འདིར་ཡང་གཞོན་ནུ་ཉིད་ནས་
བྱང་ཆུབ་སེམས་དཔའི་རིགས་ཀྱི་རྟགས་རྣམས་དང་། སྐྱེ་བས་ཐོབ་པའི་མཁྱེན་
རབ་ཕུལ་བྱུང་ལྡོག་པ་མེད་པའི་བརྩོན་འགྲུས་ཕུན་ཚོགས་པས། སྙིགས་མའི་དུས་
སུ་ཐུབ་དབང་བསྟན་པ་ཡོངས་སུ་རྫོགས་པའི་དཔལ་མངའ་ལ་ཕྱག་འཚལ། གང་
གི་མཁྱེན་པས་གསུང་རབ་དགོངས་འགྲེལ་དང་བཅས་ཕྱོགས་འདིར་བཞུགས་
རྣམས་ཀུན་མཁྱེན་ནས། གཞན་ལ་བརྩེ་བས་ལེགས་བཤད་མཐའ་དག་དཔེ་
འཁྱུད་མེད་པར་བརྩེ་བའི་དགོངས་པས་རྗེས་སུ་སྟོན། རྒྱལ་བའི་འཕྲིན་ལས་
འཕེལ་བ་ལ་དགྱེས་མདོ་སྔགས་བརྩོམ་པའི་འཕྲིན་ལས་རྨད་དུ་བྱུང་། མཆོག་གི་
བླ་མ་ལུང་རྟོགས་ཡོན་ཏན་ཁུར་གྱིས་ལྕི་བས་བླ་མའི་བླ་མར་འདུད། རྗེ་བཙུན་
རྣམ་ཐར་བསམ་གྱིས་མི་ཁྱབ་པའི། རིན་ཆེན་ལྗོན་པ་མདོར་བསྟན་ཡལ་ ག་



རྣམས། རྒྱལ་བཤད་འདབ་མ་འབྲས་བཟང་དུ་མས་མཛེས། དད་མོས་ས་ཆེན་
སྤོ་ལས་མངོན་པར་འཁྲུངས། དེ་ཡང་བདག་ཅག་གིས་ཡོངས་སུ་འཛིན་པ་ཆེན་
པོ་དེ་ནི། སྐུའི་སྐྱེ་བ་སྔ་མ་མང་པོར་རླབས་ཆེའི་སྤྱོད་པ་རབ་ཏུ་སྤྱད་པ། སྐུའི་
སྐྱེ་བ་འདིར་ཡང་ཁ་ན་མ་ཐོ་བ་མེད་པའི་རིགས་སུ་འཁྲུངས་པ། རྒྱལ་བ་རྣམས་ཀྱི་
རྗེས་སུ་ཞུགས་པ་ཡོངས་སུ་རྫོགས་པ། སྔོན་གྱི་དགེ་བའི་བག་ཆགས་བཟང་པོས་
རིགས་སད་པའི་སྐྱེས་བུ་ཆེན་པོ། མཁས་ཤིང་གྲུབ་པའི་སྐྱེས་བུ་དྲུག་བཅུ་རྩ་དྲུག་
ལ་བརྟེན་ནས་ཐོས་བསམ་ཕྱོགས་མེད་དུ་མཛད་པ། རྣམ་པར་དག་པའི་དམ་
ཚིག་ལ་ ནན་ ཏན་ དུ་ མཛད་ པས་ བླ་ མ་ རྣམས་ ཀྱིས་ བྱིན་ གྱིས་ བརླབས་ པ།
བསམས་པ་ལས་བྱུང་བའི་ཤེས་རབ་ཀྱི་ཀློང་ཕྱོགས་མེད་དུ་བརྡོལ་བ། ཡོན་ཏན་
ཐམས་ཅད་ལ་གོང་ནས་གོང་དུ་འགྱུར་ལེགས་པར་ཐོན་པ། མཐོ་དམན་གྱི་སྐྱེ་བོ་
ཐམས་ཅད་ལ་སྔོན་ཇི་ལྟ་བ་བཞིན་དུ་འགྲོགས་པའི་གཞུང་བཟང་བ། མཆེད་
གྲོགས་དང་སློབ་མ་དང་འཁོར་དང་ཉེ་ཕྱོགས་སུ་བཟོད་པའི་གོ་ཆ་སྲ་བ། ཆོས་
ཟབ་མོ་ལ་བཟོད་པ་རབ་ཏུ་ཐོབ་པ། ཕ་རོལ་ཏུ་ཕྱིན་པ་དང་གསང་སྔགས་ཀྱི་
ཕྱོགས་ལ་པོ་ཏི་འདི་ཙམ་ཞིག་མཁྱེན་པ་ཡིན་ཟེར་བའི་ཚད་སུས་ཀྱང་བཟུང་བར་མི་
ནུས་པ། སྤོབས་པའི་མཐའ་གང་ལའང་གཏུགས་པ་མེད་པ། བས་མཐའི་
གནས་རྣམས་སུ་བཞུགས་ཏེ་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་རབ་ཏུ་སྐོར་
ནས་གདུལ་བྱ་ཡོངས་སུ་སྨིན་པར་མཛད་པ། འཇིག་རྟེན་གྱི་གཏམ་སྣ་ཚོགས་ལ་
གཙོ་བོར་མ་མཛད་པར་དམ་པའི་ཆོས་ཀྱི་འབྲེལ་བའི་གཏམ་ཁོ་ནས་དུས་འདའ་
བར་མཛད་པ། དགེ་བའི་གཤེས་གཉེན་སུ་ལའང་ཕྲག་མི་དག་པར་ཡང་དག་
པའི་བསྟོད་པ་མཛད་པ། དམན་པ་རྣམས་ལའང་བརྙས་པར་མི་མཛད་པ།
སྐུའི་སྤྱོད་པ་རྣམས་ཤིན་དུ་གཙང་བ། མཛད་སྤྱོད་ཐམས་ཅད་མཐའ་གཉིས་དང་



བྲལ་བར་སྤྱོད་པ། འཇིག་རྟེན་གྱི་རྣམ་གཡེང་ཐམས་ཅད་ཇེ་ཆུང་ཇེ་ཆུང་ལ་
བཏང་ནས་བྱ་བྲལ་གྱི་བརྟུལ་ཞུགས་ཇེ་བཟང་ཇེ་བཟང་དུ་གཏོང་བ། བསམ་
གྱིས་མི་ཁྱབ་པའི་མཁྱེན་པ་མངའ་ཡང་ཐ་མལ་པ་ལྟར་མཛད་པ། གདུལ་བར་བྱ་
བ་ཇི་སྙེད་པའི་རྒྱུད་དམ་པའི་ཆོས་དང་ཅི་འབྱོར་དུ་སྦྱོར་བ། སྙན་པའི་གྲགས་
པས་ཕྱོགས་ཀུན་དུ་ཁྱབ་པས་ཆེ་དགུ་ཐམས་ཅད་ཀྱིས་ཞབས་ཀྱི་པདྨར་ཕྱག་བྱས་པ།
མི་འཐུན་པའི་ཕྱོགས་ཐམས་ཅད་སྒྱུ་མ་ལྟ་བུ་དང་རྗེས་སུ་འཐུན་པའི་ཏིང་ངེ་འཛིན་
གྱིས་བཟློག་པར་ནུས་པ། སྤྱིར་སྙིགས་མའི་དུས་འདིར་སངས་རྒྱས་ཀྱི་བསྟན་པ་
ལབྱ་བ་རྒྱ་ཆེན་པོ་དང་། བྱེ་བྲག་ཏུ་འགྱུར་དང་ཡིག་འཇོག་མང་དུ་གནང་བས་
བསྟན་པ་གསལ་བར་མཛད་པ། ཟབ་པ་དང་རྒྱ་ཆེ་བའི་གསུང་གི་རྒྱུན་ཐམས་
ཅད་སྐྱེས་བུ་ཆེན་པོ་རྣམས་ཀྱིས་རྗེས་སུ་བཟློས་པའི་ཕྲིན་ལས་ཕུན་སུམ་ཚོགས་པ་
དང་ལྡན་པ། གསོལ་བ་ཇི་ལྟར་བཏབ་པ་བཞིན་དུ་ཡུན་དུ་བཞུགས་པར་བཞེད་
པའི་ཐུགས་རྗེ་ཆེན་པོ་མངའ་བ། མནལ་ལམ་གྱི་འཇུག་པ་ཡང་སྒྱུ་མའི་རྣམ་
འཕྲུལ་ལྟར་སྤྱོད་པར་ནུས་པ། སྒྲིབ་པ་མེད་པའི་ཆོས་ཀྱི་སྒོ་ཕུལ་དུ་བྱུང་བ་མངོན་
དུ་བརྙེས་པ། སློབ་མ་མཆོག་དམན་བར་མའི་སྐལ་བ་དང་མཚམས་པའི་ཆོས་
སྟོན་པ་ལ་ངལ་བ་མི་མངའ་བ། མ་འོངས་པའི་དུས་ཀྱང་སེམས་དཔའ་ཆེན་པོའི་
རྣམ་པར་ཐར་པ་རྒྱུན་མི་འཆད་པ་ཞེས་བྱ་བ་ནི། རགས་པའི་སྡེ་ཚན་རྣམ་པར་
དབྱེ་བའི་མདོར་བསྟན་གྱི་ཡལ་གས་ཕྱུག་པར་གྱུར་པ་ཉིད་དོ།། ད་ནི་དེ་རྣམས་
རྒྱས་པར་བཤད་པའི་འདབ་མ་རབ་ཏུ་རྒྱས་ཤིང་དོན་བཟང་པོའི་འབྲས་བུས་མངོན་
པར་བརྗིད་པ་སྤྲོས་ཏེ་བརྗོད་པ་ལ།



༢. སྐུའི་སྐྱེ་བ་སྔ་མ་མང་པོར་རླབས་པོ་ཆེའི་སྤྱོད་པ་རབ་ཏུ་སྤྱད་
པ་ཞེས་བྱ་བ་ནི། གྲུབ་ཆེན་ཨུ་རྒྱན་པའི་སློབ་མ་གོ་ལུང་པ་གཞོན་ནུ་དཔལ་དུ་
གྱུར་ཏོ་ཞེས་བྱ་བ་དང་། འཇིག་རྟེན་གྱི་བྱ་བ་བཏང་བའི་བརྟུལ་ཞུགས་ལ་གནས་
པ་ཤ་སྟག་ཏུ་འཁྲུངས་པ་ལས་འདི་ནི་བརྒྱ་དང་བཅུ་བདུན་པ་ཡིན་ནོ། ཞེས་ལྷག་
པའི་ལྷས་མནལ་ལམ་དུ་ལུང་བསྟན་པ་དང་། བསམ་ཡས་སུ་ ཕྱིན་པའི་ཚེ།
ཁྱད་པར་དུ་དད་པ་འཕེལ་ཞིང་དང་པོ་སངས་རྒྱས་ཀྱི་བསྟན་པ་འཛུགས་པའི་དུས་
སུ་ངེས་པར་བྱ་བ་རྣམས་ལ་གཏོགས་པ་ཞིག་ཡིན་བསམ་པ་སྐྱེ་བ་ཞིག་ཡོང་གི་འདུག
སུ་ཡིན་ནི་མི་ཤེས་བསྟན་པ་འཛུགས་པའི་དུས་སུ་ངེས་པར་བསམ་ཡས་སུ་སྐྱེས་པ་
འདྲ་གསུང་ཞིང་། བསམ་ཡས་བཞེངས་པའི་ལོ་རྒྱུས་དང་། རྒྱལ་བློན་རྣམས་
ཀྱིབྱ་བ་ཇི་ལྟར་མཛད་པ་དང་། མཁན་པོ་བོ་དྷི་ས་ཏྭ་དང་སློབ་དཔོན་པདྨ་
ཕེབས་ནས་བསྟན་པ་བཙུགས་པ་དང་། ལོ་ཙཱ་བ་ཆེན་པོ་རྣམས་ཀྱིས་ཆོས་ཇི་ལྟར་
བསྒྱུར་བ་གསུང་དུས་སྤྱན་ཆབ་མང་དུ་འབྱིན་ཞིང་། གུས་པའི་རྣམ་འགྱུར་ཆེར་
མཛད་པ་དང་། སྣར་ཐང་ནས་ཇོ་མོ་ནང་མཇལ་དུ་ཕེབས་པའི་ཕྱིར་ལམ།
བྲག་རམ་དུ་བྱོན། དེ་ནི་སེ་བ་མང་དུ་འདུག་པ་ལ་ སེ་འབྲུ་རྣམས་མཐུས།
གཙུག་ལག་ཁང་དེར་ཕེབས་ནས་བཞུགས་པས་དེའི་ཐོ་སྐོར་གྱི་སྐྱེ་བོ་རྣམས་ཀྱི་ཙམ་
པ་དང་དར་བ་ལ་སོགས་མང་དུ་ཁྱེར་ནས་འབུལ་དུ་བྱུང་། དེར་ཕེབས་མ་ཐག་
ནས་དེ་རྣམས་སུ་ཤིན་དུ་བག་ཕེབས་པ་དང་ཡུལ་ཡིན་པ་སྙམ་བྱེད་པ་དང་།
གཙུག་ལག་ཁང་དེའི་ནང་དུ་ཕེབས་པ་ཙམ་གྱིས་སྔར་འདྲིས་རྒྱུས་ཡོད་པ་སྙམ་བྱེད་
པ་དང། ཀ་གདོང་འདི་རྣམས་སུ་ཡང་ཆོས་ཀྱི་བཤད་པ་ལ་སོགས་པ་ཆོས་ཕྱོགས་
ཀྱི་བྱ་བ་མང་པོ་ཞིག་བདག་གིས་བྱས་པ་ཡིན་སྙམ་པའང་ཡུན་རིང་བར་བྱུང་།



བྲག་རམ་དེར་ཡང་ངེས་པར་སྐྱེས་པ་འདུག་གསུང་། འཇི་ལྷ་ཁང་སྟེངས་སུ་
བཞུགས་པའི་ཚེ་བླ་མ་བཀྲ་ཤིས་བསོད་ནམས་པ་ཞེས་བྱ་བའི་རྣལ་འབྱོར་གྱི་དབང་
ཕྱུག་སྐྱེས་བུ་དམ་པ། དུས་ཀྱི་འཁོར་ལོ་ལ་སོགས་པའི་སྐུ་ཡོན་ཏན་ཤིན་དུ་ཆེ་བ།
ཁྲིད་ཀྱིས་གདུལ་བྱ་སྨིན་པར་མཛད་པ་དེ་ལ་སོགས་པ་ལ་ཆོས་གསུངས་ཚེ་ཁོང་གི་
གསུང་ནས་དྲུང་པ་བཅོམ་ལྡན་རིགས་རལ་ཡིན་སྙམ་དུ་ཡང་ཡང་ཉམས་ལ་འོང་བ་
ཞིག་བྱུང་ཞུས་པར་འདུག་ཅིང་། བདག་གི་བླ་མ་མཚུངས་མེད་ནམ་མཁའ་བློ་
གྲོས་ཀྱི་ཞལ་སྔ་ནས་ནི། ཁོ་བོའི་བླ་མ་དམ་པ་འདི་དཔལ་ཕག་མོ་གྲུབ་པ་དཔོན་
སློབ་ཀྱི་སྐོར་དེ་ན་བཞུགས་པ་ཞིག་ཅིས་ཀྱང་ཡིན་བསམ་པ་ཡོད་གསུང་། ཆོས་རྗེ་
རིན་པོ་ཆེ་ལོ་ཆེན་གྱི་ཞལ་ནས། མདོ་སྔགས་ཐམས་ཅད་ལ་མཁྱེན་པ་མཐའ་ཡས་
ཤིང་། ལོ་ཙཱ་བྱང་བ་དང་དེའི་རྩོམ་པ་རྣམས་ལའང་དགྱེས་པར་སྣང་བས།
ངེས་པར་རོང་ཟོམ་ཆོས་ཀྱི་བཟང་པོའི་སྐུ་སྐྱེ་ཡིན་པ་འདྲ་ཞེས་བདག་ལ་ཡང་ཡང་
གསུང་ངོ་།། མཁྱེན་པ་དང་མཛད་པའི་ཚུལ་གང་ལ་བརྟགས་ཀྱང་སྐུའི་སྐྱེ་བ་སྔ་མ་
མང་པོར་ངེས་པར་སྦྱངས་པ་ཆེན་པོ་མངའ་བ་ཞིག་སྟེ། རྡོ་རྗེ་འཛིན་པ་ཆེན་པོ་
སློབ་དཔོན་རྡོར་བཟང་པ་ཞེས་བྱ་བའི་མི་ཕྱེད་པའི་དད་པ་དང་ལྡན་པ་དེ་ལ།
ཞལ་སྔ་ནས། སློབ་དཔོན་པ་ཁྱེད་ངའི་ཡོན་ཏན་རྣམས་ལ་ཅི་སེམས་གསུང་།
སྐུཡོན་ཏན་ངས་དཔག་པར་ག་ལ་ནུས། སྐུ་སྐྱེ་འདི་ཁོ་ནར་སྦྱངས་པའི་སྐུ་ཡོན་
ཡིན་བསམ་པ་ཅིག་མ་བྱུང་ཞུས་པས། ཧ་ཧ་དེ་སྐད་བྱས་ཆོག་པ་ལྟ་བུར་ཡང་
འདུག ངས་རྒྱུད་བླ་མ་འདི་དང་པོར་བློ་ལ་བཟུང་སྟེ་ཟིན་པ་དང་གོ་བ་མཉམ་དུ་
བྱུང་ནས་སློབ་གཉེར་གསར་དུ་བྱེད་མ་དགོས། དུས་ཕྱིས་སུ་སོང་ནས་ཀྱང་ཞིབ་
ཆ་ཁ་ཡར་ལ་བློ་བསྐྱེད་ནི་བྱུང། གཞན་དང་པོ་རང་ཤར་བ་དེ་བསྒྱུར་མ་དགོས་
གསུང་། དེ་འདྲ་བའི་ཚུལ་གཞན་ཡང་མང་དུ་ཡོད་པ་འདྲ་ཞེས་སློབ་དཔོན་སྨོན་



ལམ་གྲགས་པས། རྗེ་ཉིད་ཀྱི་གསུང་ཟིན་བྲིས་སུ་བཏབ་པ་ལས་བྱུང་ངོ།།
༣. སྐུའི་སྐྱེ་བ་འདིར་ཡང་ཁ་ན་མ་ཐོ་བ་མེད་པའི་རིགས་དུ་
འཁྲུངས་པ་ཞེས་བྱ་བ་ནི། ཞལ་སྔ་ནས་ངེད་ཚོ་བོད་རྒྱལ་པོའི་བློན་པོ་འགོས་
རྒན་གྱི་རྒྱུད་པ་ཡིན། འགོས་ཡུལ་འབྲིང་མཚམས་ནས་ཆད་པར་འདུག་གསུང་སྟེ།
ཡབ་མེས་སྔ་མོའི་དུས་དུ་དབུས་སུ་ལྷགས་ནས། རྒྱ་སྨན་ཡང་པོ་སར་ཕེབས་ཏེ་
ཡང་པོའི་ལྷོའི་གད་པ་དམ་པ་འདིའི་སྟེངས་སུ་ངེད་ཀྱི་ཕ་མཚེར་གྱི་ར་བ་ཞིག་
གཙིགས་པ་ཡིན་ཟེར་ནས་བཟུང་པས་ངམ་པ་རར་གྲགས་ཏེ་དེ་ནས་མང་དུ་མཆེད།
ཡབ་མེས་སྔ་མོའི་མི་ཅིག་འཇུ་ཕུའི་ཅོ་བཙན་གྱི་འཁོར་དུ་སྐྱེས་ནས་དེ་མི་རྣམས་ཀྱིས་
མཐོང་བར་ནང་དུ་འོང་། དེ་ལ་ལྟོ་སྐོམ་སྟེར་ཁོའི་ལྷམ་སྡོགས་ཀྱང་འདེབས་
དགོས། རེས་ལྟོ་ཟ་འཕྲོ་ལ་ཆུ་བྱང་ཁར་ཅོ་བཙན་དཔོན་གཡོག་བྱོན་ཟེར་འགྲོ་བ་
ཡང་ཡོད། དུས་ཕྱི་ཞིག་ན་ཨ་མི་ཀུན་རྒྱལ་ཞེས་བྱ་བ་བྱུང་། དེ་ལ་སྤུན་ཟླ་
བསམ་རྡོར་དང་གྲགས་བཟང་བྱ་བ་ཡོད་དེ། གྲགས་བཟང་གི་རྒྱུད་ད་ལྟའི་ཁྱུ་མ་
བ་འདི་རྣམས་ཡིན། བསམ་རྡོར་གྱི་རྒྱུད་ལ་བསོད་རྒྱལ་ཞེས་བྱ་བའི་དགེ་བཤེས་
བློ་གསལ་ཞིག་ཡོད་པ་ལ་མཆེད་ཟླ་ལྟ་བུར་དགོངས་ཏེ་ཐུགས་རྗེས་བཟུང་ནའང་
གཞོན་ནུ་ལ་འདས། ཡང་ཨ་མི་སངས་རྒྱས་སྐྱབས་ཤེས་བྱ་བ་ལ་བུ་དཔོན་ཀུན་
དང་སློབ་དཔོན་སང་གྲགས་པ་གཉིས། གཞན་མ་མི་གཅིག་པ་ཅིག་དང་གསུམ་
བྱུང་བའི་དཔོན་ཀུན་གྱི་རྒྱུད་རྣམས་ར་མོ་ཆེ་དང་ཆོས་འཁོར་གླིང་སོགས་སྐྱིད་ཤོད་
དུགཞི་འཆས། སློབ་དཔོན་སང་གྲགས་པ་ནི་ཡབ་ལ་ལོངས་སྤྱོད་མེད་པར་སྐྱེ་
གཅིག་དང་ཕོར་བ་གཅིག་བསྣམས་ནས་སྤྱན་གཡས་སུ་བྱོན། མཁན་ཆེན་སངས་
རྒྱས་རྒྱལ་མཚན་པའི་ཞབས་ལ་གཏུགས་ནས་རབ་ཏུ་བྱུང་། སྒོས་ཀྱི་སློབ་དཔོན་



ཤེས་རབ་དཔལ་བ་ལ་བརྟེན་ནས་སྤྱོད་འཇུག་ལ་སློབ་གཉེར་མཛད་པས་ལེགས་པར་
མཁྱེན་ནས། ཕྱིས་འཆད་ཉན་ཀྱང་མཛད། དཀར་ནག་གི་རྩིས་དང་གཤིན་པོ་
རྗེས་སུ་འཛིན་པའི་ཆོ་ག་ལ་སོགས་པ་ཡོན་ཏན་དུ་མ་དང་ལྡན་པ་བྱོན་ཏེ། དྲུག་
བཅུ་རྩ་དྲུག་པ་བྱའི་ལོ་ལ་གཤེགས། ཀུན་རྒྱལ་ལ་བུ་འབྱུང་གནས་རྡོ་རྗེ་ཞེས་བྱ་བ་
འཇིག་རྟེན་གྱི་ལོ་རྒྱུས་ལ་སོགས་སྨྲ་བཟང་བ་ཞིག་བྱུང་སྟེ། སྟོན་མིང་སྟོན་པ་
འབྱུང་གནས་རྡོ་རྗེ་ཞེས་ཀྱང་བྱ། དེ་འོག་བསམ་གཏན་འཕེལ་ཏེ་གཞོན་ནུ་ལ་
འདས། དེ་འོག་སྟོན་པ་ཚུལ་ཁྲིམས་བསམ་གྲུབ་བོ། འབྱུང་གནས་རྡོ་རྗེ་དང་
སྲི་ཐར་སྐྱིད་གཉིས་ལ་སྲས་ལྔ་དང་སྲས་མོ་གསུམ་བྱུང་བའི་སྲས་ཆེ་བས་ཁྱིམ་གཟུང་
སྟེ་རིང་པོ་མ་ལོན་པར་འདས། དེ་འོག་ཀྱང་སྔ་མོར་འདས། བཞི་པ་བླ་མ་ནམ་
མཁའ་བཟང་སྟེ། ཐུགས་རབ་ཆེ་ཞིང་སྐྱེས་བུ་དམ་པ་མང་པོའི་ཞབས་ལ་
གཏུགས་ནས་བསྒོམ་ཆོས་མང་དུ་ཞུས། ལྔ་པ་སློབ་དཔོན་མགོན་རྡོར་རོ། བུ་
མོ་ཆེ་བ་རྡོ་རྗེ་སྐྱིད། དེ་འོག་བུ་འདྲེན། དེ་འོག་རིན་ཆེན་སྐྱིད་རྣམས་སོ།
ཆོས་རྗེ་རིན་པོ་ཆེ་ནི་སྲས་གསུམ་པ་སྟེ། རྒྱ་སྨན་ལྷ་ཁང་གི་མདའ་གྲོང་ནག་མོ།
དེའི་ནང་ནས་ཀྱང་དབུས་ཁྱིམ་ཞེས་བྱ་བར་ཆུ་ཕོ་སྤྲེའུའི་ལོ་(སྤྱི་ལོ་1392) ལ་སྐུ་
བལྟམས་པ། རིང་པོ་མ་ལོན་པར་ཡབ་ཀྱིས་ན་བཟས་བཏུམས་ནས་ཁུར་ཏེ་སྤྱན་
གཡས་སུ་བྱོན་པའི་ལམ་རྩིག་ཁ་ཅིག་ཏུ་བཞུགས་སུ་བཅུག་ནས་ཡབ་ཀྱིས་ཁམས་
བསང་བ་ཐུགས་ཀྱིས་དྲན། དེ་རྗེས་གཞན་ནི་མ་དྲན་པར་སྣང་ཡང་ཁམས་ཤིན་
ཏུ་དྭངས་པ་ཡོད་པའི་རྟགས་སུ་འདུག་གསུང་། ཡབ་སྔ་མོ་ནས་མི་ལག་ཏུ་སོང་
བས་ཡུམ་གྱིས་ལེགས་པར་བསྐྱངས། ཉིན་ཅིག་ཁང་པའི་ཐོག་ན་བཞུགས་པ་ལ་
ཡུམ་གྱིས་ཕྱི་རོལ་ནས་རྩ་དུམ་ཅིག་ཁུར་ནས་ནང་དུ་བྱོན་པ་ལ་དགྱེས་ཆེས་ཏེ་རྒྱུགས་
པས་ཁང་པའི་རྒྱ་མཐོངས་སུམ་བརྩེགས་ལ་སྦབ་ཏུ་ལྷུང་བ་ཡུམ་གྱིས་བར་སྣང་ནས་



བཟུང་བས་ཅི་ཡང་མ་ཉེས། སྤྱིར་མ་འདི་དྲིན་ཆེ། ཁྱད་པར་ངའི་མས་ངེད་
རྣམས་བསྐྱངས། དེ་རེས་ཀྱང་བར་སྣང་ནས་མ་ཟིན་ན་འཆི་བར་འདུག དྲིན་
ཆེ་ཞེས་ཡང་དང་ཡང་དུ་གསུང་བར་མཛད། སྐུ་ལུས་ངན་ཞིང་གཅོང་ཆེ་བ་ཞིག་
ཡོད་པས་སྐུ་ཉེ་རྣམས་འདིས་འཇིག་རྟེན་ནི་མི་ཕེར་བར་འདུག་པས་བཙུན་པ་
འཆོལ་ཟེར་བ་བྱུང་བས། དེ་དུས་གཅོང་ཆེ་བ་དེ་བསོད་ནམས་རང་དུ་བྱུང་།
དེ་ནས་ཀློག་ལ་ཐུགས་སྦྱང་མཛད་ཅིང་དབྱར་ཐོག་འགའི་བར་དུ་ཕྱུགས་མ་སྐྱོང་དུ་
རི་ལ་བྱོན་པས། ཉིན་གཅིག་རི་ཁར་ལྷམ་ཡ་གཅིག་སྟོར་བས། ཡུལ་ཞལ་ཚ་
བའི་སྟོབས་ཀྱིས་འཐབ་ཀྱིས་དོགས་ནས་སང་ཞོག་ནང་དུ་འཚོལ་བ་སྐད་བྱས་པ།
ཡུལ་གྱིས་གོ་ནས་འབར་དུ་བྱུང་གསུང་། །
༤. རྒྱལ་བ་རྣམས་ཀྱི་རྗེས་སུ་ཞུགས་པ་ཡོངས་སུ་རྫོགས་པ་ཞེས་བྱ་
བ་ནི། དགུང་ལོ་དགུ་བཞེས་པ་འབྲུག་གི་ལོའི་( 1400) དཔྱིད་མཁན་ཆེན་རིན་
པོ་ཆེ་སངས་རྒྱས་བསྟན་པ་ཞེས་བྱ་བའི་སྐྱེས་བུ་ཆེན་པོ། སྐུ་བཙུན་པའི་མཐར་
ཐུག་པ། ཐུགས་རྒྱུད་བཟང་བ། བྱང་ཆུབ་ཀྱི་ཐུགས་ལེགས་པར་སྦྱངས་པ།
རྒྱལ་སྲས་ཐོག་མེད་པ་ལ་སོགས་པའི་སྐྱེས་བུ་དམ་པ་མང་པོའི་ཞབས་ལ་གུས་པར་
གཏུགས་པ། བཀའ་གདམས་ཀྱི་ཆོས་ལུགས་འཛིན་པ་དེ་སྤྱན་གཡས་དགོན་པའི་
སློབ་དཔོན་གྱི་སར་བཞུགས་པའི་དུས་སུ་མཁན་པོ་ཞུས་ཤིང་སློབ་དཔོན་ལ་སོགས་
དགེ་འདུན་གྱི་དབུས་སུ་རབ་ཏུ་བྱུང་བ་དང་དགེ་ཚུལ་གྱི་སྡོམ་པ་ལེགས་པར་མནོས།
དགུང་ལོ་བཅུ་དགུ་བཞེས་པ་ལྕགས་ཕོ་སྟག་གི་ལོ་(སྤྱི་ལོ་1410) ལ། ཡར་ལུང་
དཔལ་འབར་ཡང་རྩེ་ན་སྔར་གྱི་མཁན་པོ་དེ་ཉིད་དང། མཁན་ཆེན་རིན་པོ་ཆེ་
རྒྱལ་བཟང་པ། སྐུ་ཆེ་ནའང་ཐུགས་ཤིན་དུ་མཉེན་ཞིང་ལས་ཆོག་བྱང་བས་ལས་



ཀྱི་སློབ་དཔོན་དུ་གསོལ་བ་བཏབ། བླ་མ་རྐྱང་ཆེན་པ་ལ་གསང་སྟོན་ཞུས། དེ་
དུས་བཙུན་པའི་མཐར་ཐུག་པ་བཙན་ཐང་པ་ཚུལ་ཡོས་ལ་སོགས་པས་ལས་ཀྱི་ཁ་
བསྐང་སྟེ་སློབ་དཔོན་བསམ་བཟང་པ་དང་དཔོན་སློབ་གཉིས་ཀྱིས་བསྙེན་པར་
རྫོགས་པ་མཛད་དེ། ཉན་ཐོས་ཀྱི་ཐེག་པ་ལ་ཞུགས་པ་ཡོངས་སུ་རྫོགས་པར་གྱུར་
ཏོ། ཆོས་རྗེ་དེ་བཞིན་གཤེགས་པ་ཀརྨ་པ་སྤྲུལ་སྐུ་ཆོས་དཔལ་བཟང་པོ་དང་།
ཤངས་པ་ཀུན་མཁྱེན་པ་དང་། པཎ་ཆེན་བ་ན་རཏྣའི་དྲུང་དུ་བྱང་ཆུབ་མཆོག་ཏུ་
ཐུགས་བསྐྱེད་ཅིང་། ཆོས་རྗེ་གུང་སྣང་བ་ལ་བདེ་མཆོག་དྲིལ་བུ་ལུས་དཀྱིལ་གྱི་
དབང་བསྐུར་བ་ནོད་པར་མཛད་པའི་ཚུལ་རྒྱས་པར་འོག་ཏུ་བཤེས་གཉེན་སོ་སོ་
བསྟན་པའི་སྐབས་སུ་འབྱུང་བ་བཞིན་ནོ།། ཕྱིས་རྗེ་རིན་པོ་ཆེའི་གསང་སྔགས་
ལམ་རིམ་ན་དང་པོར་ཕྱི་དཀྱིལ་དུ་མ་ཞུགས་པར་ལུས་དཀྱིལ་དུ་ཞུགས་མི་རུང་ཞིང་
ཞུགས་ན་འགལ་བ་ཆེན་པོར་གསུངས་འདུག་པ་གཟིགས་པས་ཅུང་ཟད་གོ་རིམ་ནོར་
འདུག་དགོངས་ནའང་། རྗེ་རང་གིས་ཀྱང་དང་པོར་གསན་པའི་དབང་དེ་དྲིལ་
བུ་ལུས་དཀྱིལ་དུ་འདུག་གསུང་། གསང་སྔགས་ཀྱི་དཀྱིལ་འཁོར་དུ་ཞུགས་པའི་
ཐོག་མ་ནི་དེ་འོ། དེ་ལྟར་སྡོམ་པ་གསུམ་ཡོངས་སུ་རྫོགས་པར་ཐུགས་རྒྱུད་ལ་
མངའ་ཞིང་ཉེས་ལྟུང་ཕྲ་མོ་དག་ཀྱང་མོད་ལ་སྦྱོང་བར་མཛད་དེ་མདོར་ན་ཁ་ན་མ་ཐོ་
བའི་སྐྱོན་གྱིས་མ་གོས་པར་བཞུགས་སོ
༥. སྔོན་གྱི་དགེ་བའི་བག་ཆགས་བཟང་པོས་རིགས་སད་པའི་སྐྱེས་
བུ་ཆེན་པོ་ཞེས་བྱ་བ་ནི། སྤྱིར་ཐེག་པ་ཆེན་པོའི་རིགས་སད། ཁྱད་པར་
སངས་རྒྱས་ཀྱི་ཞིང་ཕྱི་རོལ་ཡངས་པ་མངོན་པར་རྟོགས་པ་འགྱུར་བའི་རིགས་སད་
པས་ངེས་དོན་གྱི་ཆོས་སྐད་ཐམས་ཅད་ཀྱི་ཀློང་རྡོལ། མདོ་སྡེ་ཟབ་མོ་རྣམས་ཀྱི་



དྲང་བ་དང་ངེས་པའི་དོན་རྣམ་པར་འབྱེད་པ་ལ་ཐོགས་པ་མེད་པར་གྱུར་པ་ཡིན་
མོད་ཀྱི། འདིར་དངོས་སུ་བརྗོད་པར་བྱ་བ་ནི་འཕྲལ་གྱི་མཛད་པ་ཐམས་ཅད་
སྟབས་ཡགས་ཀྱི་དབང་གིས་བྱུང་བ་མ་ཡིན་གྱི་ཆོས་ཀྱི་རྗེས་སུ་འབྲང་བའི་རིགས་
སད་དེ་མཛད་པ་ཐམས་ཅད་ལ་ཐུགས་ཀྱིས་ངེས་པར་བརྟགས་ཤིང་དཔྱད་པ་སྔོན་
དུ་འགྲོ་བ་ཡིན་ཏེ། དེ་ཡང་དང་པོ་རྩེ་ཐང་དུ་གྲྭ་སྐོར་མཛད་པའི་རྗེས་དེ་ལ་ད་དེ་
མདུན་མ་ཇི་འདྲ་ཞིག་མཛད་པ་ལེགས་དགོངས་ནས་ཐུགས་ཀྱི་དཔྱོད་པ་ཧུར་ཐོན་
པ་འཁྲུངས་ཏེ། ཁ་ཅིག་སློབ་གཉེར་བྱེད་པར་འདུག ཁ་ཅིག་ནོར་སྒྲུབ་པར་
འདུག ཁ་ཅིག་དཔོན་ལ་རྟེན་ནས་མི་ཚུགས་སྒྲུབ་པར་འདུག་སྟེ། ད་ངས་
ནོར་ཡང་མི་སོགས། ལུས་ལ་ཤེད་མོང་མེད་པས་དཔོན་ཅིག་ལ་རྟེན་པའི་མི་
གཡོག་ཀྱང་མི་ཕེར་བས། དཔེ་ཆ་ཤོག་གུ་ཁ་ཡར་རེ་ལྟ་བ་འདི་འོང་ཡང་འོང་།
ལེགསཀྱང་ལེགས་པར་འདུག་པས་ཐག་རྦད་དེ་བཅད་པ་ཡིན་དུས་ཕྱིས་ཀྱི་ཡོན་
ཏན་ཐམས་ཅད་ཀྱང་སེམས་ཀྱི་ཐག་ཆོད་དེ་ཁོ་ན་ལས་བྱུང་བ་ཡིན། དེ་ནས་རེས་
བརྩོན་འགྲུས་ཆེན་པོ་མ་བརྩམས་པར་སོས་དལ་དུ་ལུས། རེས་དུམ་རེ་ལྟ་རྟོག་
བྱས་ཏེ་སེམས་དེ་གཅིག་པུའི་དྲིན་གྱིས་ཡོན་ཏན་ཐམས་ཅད་བྱུང་བ་ཡིན་པས་ཁྱེད་
རང་རྣམས་ཀྱང་ཅི་འོང་ལེགས་པར་སེམས་དགོས་པ་ཡིན་ཞེས་གསུང་ངོ།
༦. མཁས་ཤིང་གྲུབ་པའི་སྐྱེས་བུ་དྲུག་བཅུ་རྩ་དྲུག་ལ་བརྟེན་ནས་
ཐོས་བསམ་ཕྱོགས་མེད་དུ་མཛད་པ་ནི། རབ་ཏུ་བྱུང་ནས་ལོ་གསུམ་གྱི་བར་
དུ་ད་བྱར་ཡུམ་གྱི་ལས་གྲོགས་རེ་ཙམ་མཛད་པ་མ་གཏོགས་སྤྱན་གཡས་སུ་ཁུ་བོ་སློབ་
དཔོན་སང་གྲགས་པའི་སར་བཞུགས་ཏེ། བྱང་ཆུབ་སེམས་དཔའི་སྤྱོད་པ་ལ་
འཇུག་པ་ལ་ཐུགས་ལེགས་པར་སྦྱངས། སློབ་དཔོན་ཤེས་རབ་དར་བ་ཞེས་བྱ་



བའི་སྐྱེས་བུ་དམ་ཁྲོ་རྣལ་འབྱོར་ཡན་ལག་དྲུག་པ། སྐུ་ཉམས་སུ་བཞེས་པ་དེ་
ལའང་སྤྱོད་འཇུག་གསན། དེ་དུས་དབང་གྲགས་པ་རྒྱལ་མཚན་བསྙེལ་བའི་སྐུ་
རིམ་ལ་སྤྱན་གཡས་པ་རྣམས་ཀྱི་ཕོགས་བླངས་ནས་སྨན་བླ་མང་དུ་གཏོང་དགོས་
བྱུང་བས་དང་པོར་ཚར་ཁ་ཡར་ཅིག་དཔེ་ཐོག་ནས་བཏང་པས་ཐུགས་ལ་ཟིན་ནས་
སློབ་དཔོན་སང་གྲགས་པའི་དབོན་པོ་འདི་ཤེས་རབ་ཅན་ཞིག་འདུག་ཅེས་གྲགས།
སྟོན་པ་དབང་འོད་ན་རེ་དྲུང་པ་འདི་དང་པོ་ནས་ཐུགས་རབ་ཆེ་བ་རང་ཅིག་ཡོད་པ་
ཡིན། ངེད་བཙུན་ཆུང་ཚེས་ཕྱི་དྲོ་སྐྱོ་བསངས་བྱས་ནགླ་ཁྱམས་སུ་ཕྱིན་པས་
ཁྱམས་ཀྱི་རྩིག་ངོས་ལ་ཤེས་རབ་སྙིང་པོ་བྲིས་ཡོད་པ་དེ་བཀླགས་པས་དྲུང་པ་འདི་ན་
རེ། ཧཧ་ངས་བློ་ལ་ཟིན་བྱུང་གསུང་། མི་བདེན་བྱས་པས་འོ་ན་ཁྱེད་རང་ཚོ་
ངའི་མིག་ལ་ལག་པ་ཁོབ་ལ་ལྟོས་ཤིག་གསུང་ནས་བཏོན་པས་ཚང་མར་ཐོན་བྱུང་པ་
ཡིན་ཟེར་ནས་དད་པར་བྱེད་འདུག་གོ། དགུང་ལོ་བཅུ་གཉིས་བཞེས་པ་ཆུ་མོ་
ལུག་གི་ལོའི་སྤྱི་ལོ་(1403)དགུན་ཆོས་ཀྱི་དུས་སུ་རྩེ་ཐང་དུ་སློབ་གཉེར་ལ་ཕེབས།
ཡུམ་གྱི་ཉེ་བའི་ཕྱོགས་དེད་ནས་སློབ་དཔོན་བསམ་གྲུབ་བཟང་པོ་བའི་སར་བཞུགས།
ཚད་མ་རྣམ་འགྲེལ་ལ་ཐུགས་སྦྱངས། སྐུ་ན་གཞོན་པ་དང་གྲ་པ་གཞན་སུ་ཡང་མི་
འདུག་ཁྲོས་ཐུགས་ཤིན་ཏུ་སྐྱོ་བར་བྱུང་ནས་ང་ལྷགས་བ་འུར་བ་ཅིག་གིས་ཁྱེར་ནས་
སྤྱན་གཡས་སུ་སླེབ་བྱུང་ན་དགའ་བ་ལ་སྙམ་པ་བྱུང་། སློབ་དཔོན་ཡང་སྤྱན་རྩ་
དམར་ཤིག་གེ་བ་ཞལ་ངོ་ཀྱང་ནག་པ། ནོན་ཤིན་དུ་ཆེ་བར་འདུག་པས་འདིས་
ཅིག་བརྡུང་དུ་འོང་དགོངས་པ་བྱུང་། དེ་ནས་ཤིང་ཕོ་སྤྲེའུའི་དཔྱིད་ཀྱི་དུས།
མདོ་ལུང་པའི་ཕུའི་ཆོས་སྡིངས་དགོན་པར་ཆོས་བར་ལ་ཕེབས་དེ་དུས་སློབ་གཉེར་
བ་ཟླ་བོ་ཅིག་བྱུང་། བགྲོ་གླེང་བརྩིས་པས་དཔྱིད་ཐོག་དེ་ལ་བགྲོ་གླེང་ཆགས་པམ་
གཏོགས་ཕྱིས་གཞན་དུ་སློབ་མ་དགོས། དབྱར་དེ་གྲ་པ་དཔུང་ཆེ་བར་འདུས།
1.



བྱལོ་ལ་གྲ་ཕྱི་ཚོང་འདུས་སུ་གྲྭ་ཚང་ཐམས་ཅད་ཀྱིས་ཆོས་བར་ལ་བྱོན། སློབ་
དཔོན་སྟོན་ཤཱཀ་པ་ལ་ཕར་ཕྱིན་གསན། ཕག་ལོའི་བར་དུ་ཚད་མའི་གཞུང་དང་
ནོར་བཟང་ཊཱིཀ་ལ་ཐུགས་ལེགས་པར་སྦྱངས་པས་རྣམ་འགྲེལ་ལེགས་པར་ཐུགས་སུ་
ཆུད། དེའི་བར་ལ་སློབ་དཔོན་པའི་ཕྱག་འཇུག་ཀྱང་མང་དུ་ཁུར། ལན་ཅིག་
ས་རུབ་གདོང་ཅིག་ཏུ་ཕྱག་བཅུག་པས་བྲོས་ཐར་ཏེ། ཆོས་སྡིངས་ཀྱི་རིའི་མཐུར་
ལ་བྲོས་པས་མ་ཟིན་པར་རྗེས་ན་མར་རྦབ་མཛད་བྱུང་བས་ཐུགས་རབ་ཏུ་སྐྲག་ནས་
བྲོས་པས་གད་གཡང་ཆེན་པོ་དཔངས་ཤིན་དུ་མཐོ་བ་ཅིག་ལ་བང་ ཐལ་ཡང་།
ཞིང་ཁ་ཅིག་ཏུ་བབས་པ་ལ་སོགས་པ་གྲངས་ཀྱིས་མུ་ཆོད་པའི་སྦྱོངས་སྤྱོད་བྱུང་སྟེ།
ང་རང་གི་དོན་ལ་ཕྱག་བཅུག་པ་ཡིན་དགོངས་པ་མ་གཏོགས་དད་པ་ལོག་པ་ཅིག་
ཀྱངམ་སྐྱེས། དེའི་སྟོབས་ཀྱིས་སྒྲིབ་པ་དག་ནས་ཕྱིས་ཀྱི་ཡོན་ཏན་ཐམས་ཅད་
དེས་བྱུང་བ་ཡིན་པར་འདུག་གསུང་། ཁྱི་ལོའི་དགུན་རྩེ་ཐང་དུ་གཞུང་སྒྱུར་དང་
བཤད་སྟོན་མཛད། དགུང་ལོ་བཅུ་དྲུག་བཞེས་པ་ཕག་གི་ལོ་སྤྱི་ལོ་(1407) ལ་
འོན་གྱི་རྒྱལ་བཟངས་སུ་གྲ་ཚང་ཐམས་ཅད་ཀྱིས་ཆོས་བར་ལ་བྱོན། དེའི་སོས་དེ་
སྐྱིད་ཤོད་ཕྱོགས་སུ་གྲྭ་སྐོར་ལ་ཕེབས་པར་དགོངས་པ་ལ། རྒྱལ་བཟངས་སུ་
དཔྱིད་དེ་རིམས་ཀྱི་བསྙེལ་གཞིས་བཏབ་པ་དང་། སྐུ་ལུས་ཐམས་ཅད་ཤུ་བར་
སོང་བ་ཅིག་བྱུང་པས་སྨན་བཅོས་ལ་བསྐྱེད་ཅི་ཡང་མ་བྱུང་བས། ལོང་བ་མིག་
མཐོང་ཡོད་པ་ཅིག་འདུག་པ་ལ་དྲིས་པས། ཁོ་ན་རེ་བཙུན་ཆུང་འདིའི་གྲོང་དེ་
ལུང་པ་མདའ་བྱང་དུ་བསྟན་པའི་མདའི་གྲོག་ཁ་ཅིག་ན་འདུག འདི་གཉིད་ལ་
སོང་ནས་ཀླུ་ཅིག་མནན་པས་ལན་པར་འདུག ད་ལོ་མཉམ་ཅིག་ལ་གོས་ཅིག་
བྱིན། བླུད་གཅིག་གྱིས་ལ་དེའི་རྒྱབ་ལ་ལོ་དུ་ལོན་གྱི་ཁྲམ་ཐོབ་ལ་དེ་ཟར་ཆུག་དང་
དེས་ཕན་འོང་པར་འདུག་ཅིག་ཟེར། སྤྲང་པོ་ཕ་བུ་གཉིས་སྣང་བའི་བུ་དེ་དགུང་



མཉམ་དུ་འདུག་པས་དེ་ལ་ན་བཟའ་ཅིག་བྱིན། བླུད་ཅིག་བསྐུར་ནས་རྒྱལ་
བཟང་གི་མཆོད་རྟེན་དེའི་རྩར་ཟ་བཅུག་པས་དེ་མ་ཐག་དངས། དེའི་དབྱར་དེ་
གྲསྐོར་ལ་སྐྱིད་ཤོད་དུ་ཕེབས། གྲ་སྐོར་བ་བརྒྱད་ཡོད། ཆོས་འཁོར་གླིང་དུ་
ཕེབས་པའི་ཚེ་གྲ་སྐོར་ལ་འོལ་ཁ་བ་དཀོན་མཆོག་བཟང་པོ་ཞེས་བྱ་བ་ཞིག་ཡོད་པས་
དེ་ལ་འབྱུང་པོའི་གནོད་པ་བྱུང་བས། རིན་པོ་ཆེ་བདེ་འབྱུང་བ་ལ་ཡེ་ཤེས་མགོན་
པོ་ཕྱག་བཞི་པ་དང་ཕྱག་ན་རྡོ་རྗེའི་རྗེས་གནང་ཞུས་པས། ཆོས་སྐྱོང་གི་གཏོར་མ་
ཁོའི་མགོ་ཐོག་ཏུ་བཞག་པས་ཁོ་སྐད་ངན་མང་པོ་ཤོར་བྱུང་། དེའི་ཟླ་ལ་རྗེས་
གནང་གཉིས་པོ་ཞུས་གསུང་། གྲྭ་སྐོར་ཚར་ནས་སྤྱན་གཡས་སུ་ཕེབས་པས་སློབ་
དཔོན་ཤེས་རབ་དར་བས་གསོལ་ཇ་ལེགས་པར་གནང་། འཇམ་དབྱངས་ཀྱི་
གསེར་སྐུ་གཅིག་ཕུལ་ནས། འོ་ཁྱེད་ཀྱིས་སློབ་གཉེར་ལེགས་པར་མཛད་ནས་གྲ་
སྐོར་ཡང་འཁོར་བ་དེ་ལེགས། ད་དཀའ་བཞི་དུས་འཁོར་དང་བཅས་པ་ཅིས་
ཀྱང་སློབས་ཤིག་གསུང་དུ་བྱུང་
། གསུང་དེས་ཕྱིས་དུས་འཁོར་སློབ་པ་ལ་ཁྱད་
ཤིན་དུ་ཆེ་བར་བྱུང་གསུང་། དེ་ནས་སློབ་དཔོན་ལང་ཕར་ཕྱིན་ཅིག་སློབ་པ་ཡིན་
ཞུས་པས་ཚད་མ་དེ་ཁ་ལ་ནན་ཆགས་གྱིས་གསུང་། ནན་གྱི་ཞུས་པས་འོ་ན་རྒྱུགས་
ཤོག་གུ་གཉིས་མ་ཁྱེར་ཤོག་གསུངས་པས་ལེགས་པར་སྤྲད། སློབ་དཔོན་བསམ་
བཟང་པ་དེ་སློབ་དཔོན་བསམ་ཡས་པའི་གྲྭ་པ་ཡིན་པ་ལ་དུས་ཕྱིས་སློབ་དཔོན་སྟོན་
ཤཱཀ་པའི་གྲ་ཚང་དུ་འཕོས་ནས་སོ་སོར་སོང་པ་ལ་གྲ་པ་རྙིང་པ་ཁ་ཅིག་གིས་ཕྱོགས་
གཅིག་ཏུ་སྡེབ་པར་ཞུས་ནས་སློབ་དཔོན་པ་དང་། བླ་མ་རྐྱང་ཆེན་པ་གྲ་པ་བསྲེ་
བར་བྱས་ཏེ། ངེད་གསུམ་རྐྱང་ཆེན་པ་ལ་སྤྲད་པ་ཡིན། དེ་ཕྱིས་ང་ལ་དུས་
འཁོར་ཡོང་བ་དེའི་རྟེན་འབྲེལ་དུ་སོང་འདུག གྲ་ཚང་ནི་འདྲེར་མ་ཉན་གསུང་།
ཆོས་སྡིངས་དགོན་པ་ན་བླ་མ་སང་རིན་པ་ཞེས་བྱ་བ་སྤོ་བོ་ཡོན་ཏན་སེང་གེ་དང་



སློབ་དཔོན་སྟོན་ཤཱཀ་པའི་གྲྭ་པ་སྐྱེས་པོ་ཕྱག་ཆེན་དང་གཅོད་ཡུལ་དང་སྦྱོར་དྲུག་
དང་རྫོགས་ཆེན་ལ་སོགས་པའི་ཁྲིད་མང་དུ་སྐུ་ཉམས་སུ་བཞེས་པའི་རྣལ་འབྱོར་གྱི་
དབང་ཕྱུག་ཆེན་པོ་ཅིག་བཞུགས་པ་དེ་ལ་བླ་མའི་རྣལ་འབྱོར་ཅིག་གསན་པས་ཁོང་
གི་གསུང་ནས། སློབ་དཔོན་གཞོན་ནུ་དཔལ། མྱངན་ལས་འདས་པའི་མཐའ་
ལ་མི་གནས། ཡང་དག་པ་ཉིད་ཀྱི་མཐའ་ལ་གནས་པ་ཞེས་བྱ་བ་དེ་ཅི་ལ་ཟེར་བ་
གསུང་སྟེ། དེ་དུས་ང་ལ་དེའི་ལན་ཞུ་ཐུབ་པ་ཙམ་མེད་གསུང་། ཆུ་མིག་དགོན་
གསར་ན་ཇོ་སྟོན་མཁན་ཆེན་བྱང་ཆུབ་རྒྱལ་དབང་བ་བཞུགས་པའི་སྐུ་མདུན་དུ་
སློབ་དཔོན་བསམ་བཟང་པའི་ཕྱགས་ཕྱིར་ཕེབས་ནས་ཕག་མོ་དམར་མོའི་རྗེས་
གནང་གསན། སློབ་དཔོན་པས་ཁྲིད་ཞུ་བའི་སྙན་བཞུགས་ཕུལ་བས་ཞལ་གྱིས་
བཞེས། དེ་ནས་ཞག་ཁ་ཡར་ཅིག་སོང་བ་དང་ཇོ་སྟོན་ཅིག་བཏང་བྱུང་ནས་ཁྲིད་
ལ་འབྱོན་ན་ད་ལྟ་རང་བྱོན། དེ་ནས་ངེད་ལ་ལོང་མི་ཡོང་པར་འདུག་གསུང་བ་
བྱུང་ཡང་སློབ་དཔོན་པས་མ་བྱོན་པས་ཟླ་བ་གཅིག་ན་མཁན་ཆེན་པ་གཤེགས་
གསུང་། རེས་འགའ་སྤྱན་གཡས་སུ་བཞུགས་ནས་སྤྱོད་འཇུག་ཀྱང་གསན།
དགུང་ལོ་བཅོ་བརྒྱད་བཞེས་པ་( 1409ལོ) གླང་ལོའི་སྟོན་ཇོ་སྟན་སྟོན་ཤཱཀ་པ་
དཔོན་སློབ་བཅུ་གཉིས་ཙམ་མཛད་ནས་སྙེ་མོར་ཆོས་བར་ལ་ཕེབས་པའི་ཕྱགས་ཕྱིར་
རུ་མཚམས་སུ་ཕེབས། དེའི་དགུན་དེ་སློབ་དཔོན་བསམ་བཟང་པས་བཀའ་
བཀྱོན་མང་དུ་བྱོན་ནས་སྤྱན་གཡས་སུ་ཕེབས་པས་སློབ་དཔོན་པ་ན་རེ་བྱོན་པ་དེ་
ལེགས། འབོད་མི་ཅིག་གཏོང་བསམ་པ་ཡོད་པ་ཡིན་གསུང་། ཡུམ་གྱི་གསོན་
ཆོས་འདོན་གྱི་འདུག་པའི་གྲོགས་མཛད། དེ་ནས་ཐུགས་ཅུང་ཟད་སྐྱོ་ནས་ཡོད་
པས་སྟག་ལོའི་དཔྱིད་དེ་འཕྲལ་གྱི་ཆ་རྐྱེན་དུམ་ཅིག་ཁུར་ནས་རྩེ་ཐང་དུ་ཕེབས་ཀྱང་
ལམ་ནས་ཐུགས་འགྱུར་ཏེ་ཡར་ཀླུངས་དགོན་ཐང་གི་ན་ཁར་ཡོ་བྱད་རྣམས་བཞག
14



ཟླ་ཁམ་ཅིག དཔེ་ཆ་པོད་ཆུང་གཅིག ཞ་སེར་གཉིས་བསྣམས་ནས་དགྱེར་
པའི་གྲུ་ལ་ཐོན་ནས་ཐང་སག་ཏུ་ཕེབས་པར་བརྩམས་པ་ན་རྡོ་མདར་མདོ་སྨད་པ་
དང་ཐུག་ནས་ཟླ་ཁམ་ཕྲོགས། དེ་ནས་རྒོད་དཀར་གྱི་ལ་ལ་ཕེབས་པས་ལམ་
གྲོགས་ཅིག་གིས་དཔེ་ཆ་དེ་འཁུར་གྲོགས་བྱས་པས་དཔེ་ཆ་དེ་ཡང་ཇག་པས་ཁྱེར།
དེ་ནས་ལྷ་སར་ཕེབས་ཏེ་ལམ་གྲོགས་འཚོལ་ཞིང་ཕེབས་ནས་མི་གྲོང་ཡོད་མེད་ཀྱི་
མཚམས་སུ་གཅིག་གི་སོག་རར་བཞུགས་པས་ཐོ་རངས་ཁར་སོང་རྩེ་ན་ནང་མིས་
སྦྲན་ན་ཟླ་བོ་འགུག་གོ་ཟེར། དེ་ནས་སྒོ་ལའི་ལ་ཁར་ཕེབས་རྩ་ན་ཇཁོ་པ་བྱུང་པ་
ལ་བྲོས་པས་ཐར། དེ་ནས་ཐང་སག་ཏུ་ཕེབས། སློབ་དཔོན་ཡེ་རྒྱལ་བ་དེ་སློབ་
དཔོན་སྟོན་ཤཱཀ་པའི་གྲྭ་པ་ཡིན་པས་རྩད་བཅད་ནས་ཁོང་ལ་བབས་ནས་སློབ་
དཔོན་དུ་བཟུང་། སློབ་དཔོན་གཞོན་འོད་པ་ཁོང་གི་སློབ་ཆུང་དུ་འདུག་པས་
ཁོང་ལའཁྱ་ཆོས་གསན། གདན་ས་ལ་དམར་སྟོན་གཞོན་རྒྱལ་བ་བཞུགས་འདུག་
པས་ཆོས་གསན། ཁྱད་པར་འཇུག་པ་འགྲེལ་པ་དང་བཅས་པ། ཐང་སག་
པའི་ལུགས་ཀྱི་གསུང་སྒྲོས་རྣམས་ལ་ལེགས་པར་སྦྱངས། འཇུག་པ་རང་འགྲེལ་
དང་བཅས་པ་ཐུགས་ལ་བཙུད་པས་ལེགས་པར་ཟིན། རྩ་ཤེ་ཚིག་གསལ་དང་
བཅས་པ་ཡང་གསན། ཁྱད་པར་བཞི་བརྒྱ་པ་རྗེ་བཙུན་རེད་མདའ་བའི་ཊཱིཀའི་
སྟེང་ནས་གསན་ཏེ། གདན་ས་བ་དེ་རྗེ་བཙུན་རེད་མདའ་བའི་དངོས་སློབ་ཡིན་
གསུང་། དཔྱིད་ཆོས་གཅིག་ནས་སྟོན་ཆོས་གཅིག་གི་བར་དུ་བཞུགས། འཇུག་
འགྲེལ་ཐུགས་ལ་བཙུད་པའི་ཚེ་ཟླ་བའི་དཀྱིལ་འཁོར་ཡོངས་སུ་རྫོགས་པ་ཤར་བ་
ཅིག་རྨི་ལམ་དུ་བྱུང་། དེར་བཞུགས་རིང་ལ་སློབ་དཔོན་ཡེ་རྒྱལ་བས་འཚོ་བའང་
སྦྱར། ཆོས་ཀྱང་ལེགས་པར་གསུངས་པས་བླ་མ་རྣམས་ཀྱི་ནང་ནས་རེ་རེ་ལ་སྐུ་
དྲིན་ཆེ། ཐེག་པ་ཆེན་པོ་དབུ་མ་ལ་ལོངས་སྤྱོད་ཆོག་པ་འདི་ཁོང་གི་སྐུ་དྲིན་ཡིན།
བ་



ཞབས་ཏོག་ཆེ་བ་ཅིག་མ་གྲུབ་ཅེས་ཡང་ཡང་གསུང་། ཐང་སག་པ་དེ་རྣམས་ཤིན་
དུ་ཡ་མཚན་ཆེ་བར་འདུག ད་ལྟའི་དགེ་བཤེས་འདི་ཙམ་བཞུགས་པ་རྣམས་ཀྱིས་
རྩ་འཇུག་གི་འགྲེལ་པ་ཕྱག་ཏུ་བླངས་ནས། འཆད་ཐུབ་པ་དཀའ་བར་འདུག
ཁོང་རྣམས་པ་ཚབ་ལོ་ཙ་བའི་ཕྲིན་ལས་ལ་བརྟེན་ནས་འགྲེལ་ཆེན་རྣམས་གསུང་བ་
ཡིན་གསུང་ཞིང་། དུས་ཕྱིས་ཀྱང་ཐང་སག་པའི་ཕྱོགས་སུ་ཐུགས་ཀྱི་ཞེན་པ་ཆེན་
པོམཛད་ཅིང་། གདན་ས་དང་ཆོས་འཆད་རྣམས་དང་གྲ་པའི་དར་རྒྱས་རྣམས་
ལདྲི་བ་མང་དུ་མཛད་པ་ཡིན། སྟོན་ཆོས་དེ་པོ་ཏོར་མཛད་པ་ཐང་སག་པའི་
ལུགས་ཡིན་པས་པོ་ཏོར་ཆོས་བར་ལ་བཞུགས། དེ་དུས་ཡར་འགྲོ་མར་འགྲོའི་
སྐབས་ཤིག་ཏུ་ཆོས་རྗེ་རྒྱལ་སྲས་པའི་དངོས་སློབ་ཉན་པོ་བ་དཔལ་གྱི་རིན་ཆེན་དེ་
ཉན་པོ་རྩེ་ནས་མཛོ་གཅིག་ཆིབས་ནས་བྱོན་པ་ཉེ་བར་བྱུང་སྟེ་ཆོས་ནི་མི་ཞུས་གསུང་།
ལན་ཅིག་སྲས་ཀྱི་རི་སྣ་གཅིག་ན་ཆོས་ཁྲི་གཅིག་གི་སྟེང་ན་གཞན་སྟོང་བ་རྟོགས་ལྡན་
བློས་བཏང་ཉག་པོ་དེ་སྐྱ་སེར་མང་པོས་བསྐོར་ནས་ཆོས་གསུང་གི་འདུག་པས་ངེད་
གཉིས་པ་ཅིག་གིས་ཅི་ཟེར་བལྟ་ཞིང་བགམ་དུ་འགྲོ་བར་བྱས་ནས་ཁོང་ལ་གཏད་
ཕྱིན་པས་མི་གཅིག་ཚུར་རྒྱུག་བཅུག་བྱུང་ནས་དེ་ན་ཚུར་མི་ཕེབས་པ་ཞུ། ཕེབས་
རིན་ཆོག་པ་མེད་ཟེར་ཁོང་ལ་མངོན་བར་ཤེས་པ་ཡོད་པ་འདྲ་གསུང་། དེ་ནས་
སྟོན་མཇུག་སྤོ་ཏོར་བཞུགས་ཐོག་ཏུ་ཡུལ་ནས་ཕྱེ་རྐྱལ་དཀར་པོ་གྲོགས་མཆེད་གཉིས་
ལ་འཇམ་པོ་དཀར་པོ་གཅིག་བསྐུར་ནས་སྤྱན་འདྲེན་དུ་བྱུང་པས་སྣམ་བུ་དེ་སློབ་
དཔོན་ལ་ཕུལ་ནས་ཡུལ་དུ་ཕེབས། དེ་ནས་སློབ་དཔོན་བསམ་བཟང་པའི་སར་
ཕེབས་པས་ཁྱེད་འཕན་ཡུལ་ལ་གྲོས་མེད་དུ་འགྲོ་བ་ཅི་ཡིན་གསུང་། དེའི་རྒྱུ་
མཚན་ཞིབ་པར་ཞུས་པས་ལན་ཅི་ཡང་མི་མཛད་པར་འདུག་གསུང་། དང་པོ་གྲ་
སྐོར་སྔ་མ་མ་ཚར་བར་བྱ་བ་ཅི་མཛད་ཐམས་ཅད་སློབ་དཔོན་ལ་ཞུས། དེ་ཕྱིན་



ཆད་ནས་གང་བདེ་བ་ཡིན་པས་རེས་རྩེ་ཐང་དུ་བཞུགས་ནས་རྒྱུད་བླ་ཐུགས་ལ་
བཟུང་། སློབ་དཔོན་སྟོན་ཤཱཀ་པ་ལ་རྒྱུད་བླའི་ཐོགས་མེད་འགྲེལ་པ་དང་བཅས་
པའི་བཤད་པ་དང་། དེའི་ཞོར་ལ་ཇོ་ནང་ཀུན་མཁྱེན་ཆེན་པོའི་ཊཱིཀའི་ལུང་ཡང་
གསན། བྱེ་རྫིང་མཁན་ཆེན་ཚུལ་དཔལ་བ་ལ་སོགས་མང་པོ་དང་ལྷན་དུ།
སློབ་དཔོན་སྟོན་ཤཱཀ་པ་ལ་ཕར་ཕྱིན་ཚར་གཅིག་གསན་ནས་ལེགས་པར་ཐུགས་
སྦྱངས་པས་མཁས་པར་མཁྱེན། བུ་ཊིགའི་མཁན་ཆེན་དྷརྨ་ཤྲཱིའི་གསུང་སྒྲོས་སྤོ་བོ་
ཡོན་ཏན་སེང་གེའི་གསུང་སྒྲོས་རྣམས་གསུང་བ་ཡིན། སློབ་དཔོན་པ་ལ་བུ་རིན་
པོ་ཆེའི་བཀའ་འབུམ་གྱི་ལུང་བཞུགས་པས་ཞུ་རྒྱུར་འདུག་སྟེ་སློབ་དཔོན་པ་ཡང་
སྤྱན་ཤས་ངན་པ་དང་ང་རང་ཡང་ཤེས་འདོད་ཆུང་པས་ལན་པ་ཡིན། ལར་གྱིས་
སློབ་དཔོན་པ་དེ་ཐུགས་དྲང་ཞིང་དངོས་པོའི་འཛིན་པ་ཆུང་། དང་པོ་ཆོས་རྗེ་
བྱང་རྒྱལ་བ་ལ་སྦྱོར་དྲུག་གསན་པས་ཐུགས་དམ་ཀྱི་འཁྲུངས་ཚུལ་ཡང་བསམ་གྱིས་
མི་ཁྱབ་པ་བྱུང་བར་འདུག ང་ལ་ཐུགས་རྗེས་ཤིན་དུ་འཛིན་པ་ཅིག་ཡོད་གསུང་
ནས་ཇོ་སྟན་སྟོན་ཤཱཀ་པའི་ལོ་རྒྱུས་གསུང་བ་དང་སྤྱན་ཆབ་འབྱོན་པར་ཡང་མཛད།
ཁོང་གིས་ཁྱི་སྨྱོན་གྱིས་རྨུག་པའི་ནད་འཆོས་པ་ཚེགས་མེད་པ་འདྲ་བ་ཅིག་མཛད་པ་
གཟིགས་ཏེ། སློབ་དཔོན་པའི་གདམས་པ་དེ་ཐུགས་ལ་འདོགས་པར་ཞུ་ཞུས་པས།
ཁོ་དེ་ངའི་དེ་ལ་ཏིག་པོ་གཅིག་མེད་ངས་སྐྱེ་བ་སྔ་མ་དང་འདིར་བཟླས་པ་མང་དུ་
བྱས་ང་ས་ད་ལྟ་ཆབ་རེ་ཙམ་སྐ་རགས་སྣ་ཆར་རེ་ཙམ་བྱིན་པས་ཕན་གྱི་འདུག
བསླབ་རྒྱུ་རང་ཆེ་བ་ཅིག་མེད་གསུང་པས་ནན་གྱིས་མ་ཞུས་གསུང་། དེའི་རྗེས་སུ་
སློབ་དཔོན་སྟོན་ཤཱཀ་པ་དཔོན་སློབ་འབངས་རྩིགས་སུ་དཔྱིད་ཆོས་ཅིག་ལ་བྱོན་པའི་
སར་བཞུགས་ནས་ཕར་ཕྱིན་སླར་ཡང་གསན། སློབ་དཔོན་པ་ཡང་ཐུགས་མཐོང་
ལྷག་པར་ཆེ་བར་མཛད། སློབ་དཔོན་པས་སྨན་ཁང་པ་ཡེ་ཤེས་དཔལ་ལ་བཀའ་
17
1-



བཀྱོན་མཛད་པས་འབྲོག་ནག་གིས་དེ་སྐད་མི་གསུང་བར་ཞུ། ཁོང་ཡོན་ཏན་
ཅན་རང་ལགས་ཞུས་པས། ཁོ་དེ་ཆས་ཆོད། ཁྱི་མགོ་ལ་ཡི་གེ་འབྲི་ཤེས་ཟེར་
བའི་ཚང་ཡིན། ཡོན་ཏན་ཟེར་ན་སློབ་དཔོན་གཞོན་ནུ་དཔལ་གྱི་ཡོན་ཏན་ལ་
ཟེར་བ་ཡིན་མོད། ལུང་ཚུན་ཆད་གང་ནས་འདྲེན་འདྲེན་ཡོད། གསུང་ནས་
ངོམ་པར་ཡང་མཛད་པ་ཡིན་སྐད། རྩེ་ཐང་གདན་ས་བ་དྲུང་བྱང་ཆུབ་རྡོ་རྗེས་
ཆོས་དུས་སུ་རྣམ་འགྲེལ་གསུངས་པ་རྣམས་ཀྱང་གསན། ཆེན་པོ་ཚུལ་བློ་བ་ཚད་
མགསུང་བའི་ཆོས་གྲར་ཕེབས་ཏེ་ཚང་མ་ནི་མ་སོང་། རྐྱང་ཆེན་པས་དབྱར་
དགུན་གྱི་ཕར་ཚད་གསུང་བ་རྣམས་ཀྱང་ལེགས་པར་གསན། ལན་ཅིག་སྤྱན་
གཡས་ནས། སྟོན་པ་དགེ་ལེགས་ཕྱག་ཕྱིར་ཁྲིད་ནས་བྲོས་ཐབས་སུ་ཡོལ་རིན་
ཆེན་གླིང་དུ། མཁན་ཆེན་སངས་བློ་བའི་སར་ཕེབས་བླ་མའི་རྣལ་འབྱོར་ཞུས།
སྦྱོར་དྲུག་གསན་པར་བརྩོམ་པའི་ཚེ། སྟོན་པ་དབང་འོད་དང་བརྟན་པ་འབུམ་
གཉིསརྗེས་བསྙག་ཏུ་སླེབས་ནས། ཕྱིར་ལྡོག་དགོས་པ་བྱུང་བས། སླར་སྤྱན་
གཡས་སུ་བཞུགས་ཏེ། མཁན་ཆེན་སངས་རྒྱས་བརྟན་པའི་དྲུང་དུ་དམིགས་པ་
སྐོར་གསུམ། བློ་སྦྱོང་དོན་བདུན་མ། རྨ་བྱ་དུག་འཇོམས། མཚོན་ཆ་
འཁོར་ལོ། ལྷན་ཐབས་བཞི་པ། བྱམས་པའི་རྣལ་འབྱོར་པའི་གླུ། རྟོག་པ་
འབུར་འཇོམས་ཐུན་བརྒྱད་མ། སེམས་པའི་རིམ་པ། རྟེན་འབྲེལ་སྙིང་པོའི་
ཁྲིད་རྒྱལ་སྲས་པས་མཛད་པ། ཀུ་སུ་ལུའི་ཚོགས་སོག སྒྲོལ་དཀར་གྱི་ཚེ་སྒྲུབ།
སྐྱིད་སྡུག་ལམ་ཁྱེར། བླ་མའི་རྣལ་འབྱོར་ལ་སོགས་པ་གསན། མཁན་ཆེན་པ་
འདི་དང་། སློབ་དཔོན་ཤེས་རབ་དར་པ་དང། མཁན་ཆེན་སངས་འབུམ་པ་
རྣམས་ཀྱིས་ལེགས་པར་ཐུགས་རྗེས་བཟུང་ནའང་ཕྱིས་དེ་རྣམས་ལ་ཞབས་ཏོག་ཚེ་
བར་མ་གྲུབ། དེ་རྣམས་ཀྱིས་ཐུགས་རྗེས་བཟུང་བ་ཡིན་ཞེས་ཡང་དང་ཡང་དུ་
18



གསུང་། མཁན་ཆེན་དབང་དཔལ་བ་དང་། དེའི་དབོན་མཁན་ཆེན་བྱང་
དཔལ་བ། མཁན་ཆེན་གཞོན་ནུ་སེང་གེ་བ་རྣམས་ལའང་ཆོས་འབྲེལ་ཙམ་རེ་
གསན། ཁྱད་པར་མཁན་ཆེན་སངས་རྒྱས་འབུམ་དཔལ་བ་ལ་དོན་ཡོད་ཞགས་པ་
སང་རིན་པ་ནས་རྒྱུད་པའི་ཐུགས་རྗེ་ཆེན་པོའི་སྨྱུང་གནས་ཀྱི་སྐོར་གསན་ནས་སྤྱན་
གཡས་སུ་དཀར་ཕྱོགས་གཅིག་ཀྱང་བཏང་། དེའི་ཚེ་ལྗགས་ཀྱི་དཀྱིལ་ན་སྲན་ཆེ་
བ་གཅིག་ཡོད་པ་དེའི་བྱིན་བརླབས་ཀྱིས་རྡོལ། ཇོ་བོའི་ལམ་ཡིག་དང་། བེའུ་
བུམ་སྔོན་པོའི་འགྲེལ་པ་ལྷ་འབྲི་སྒང་པས་མཛད་པའི་ལུང་ཡང་གསན། རེ་ཤིག་
ཡར་འབྲོག་སྒ་འདྲར་ཆབ་ཚན་ལ་ཕེབས་པས། ཆོས་རྗེ་ཤེས་རབ་དཔལ་བ་ཞེས་
བྱ་བའི་གྲུབ་པའི་དབང་ཕྱུག་དེ་དང་མཇལ། ཁོང་སྐུ་ན་བགྲེས་པ། ན་བཟའ་
སྡུག་པོ་སྐྱུག་བྲོ་བ་ཅིག་བཞེས། སྙན་གཡས་གཡོན་གཉིས་ལ་ལུག་གི་སོག་པའི་
སྙན་ཆ་རེ་བཏགས་ནས་བུག་སྒོ་འགག་དེ་ན་བཞུགས་ནས། ཁོང་རང་གི་གསོལ་
ལྷག་དང་ཟག་པ་རྣམས་བསྲེས་ཏེ་མི་རྣམས་ལ་འགྱེད་པ་ཅིག་འདུག་གསུང་།
ཆོས་ཅི་གསན་ཞུས་པས་ཆོས་ར་རེ་ཙམ་མ་གཏོགས་ཆེར་མི་གསུང་བ་ཡིན་པར་
འདུག ངེད་ཚེ་ལ་སྡིག་པ་སྤོངས། དགེ་བ་བསྒྲུབས། བྱམས་པ་མ་བྱོན་གྱི་
བར་དུ་སྡོད་བསམ་པ་མ་བྱེད། ཅེས་པ་དེ་གནང་བ་ཡིན་གསུང་། དེ་ནས་རྩེ་
ཐང་དུ་ཕར་ཕྱིན། དབུ་མ་འཇུག་པ། སྤྱོད་འཇུག རྒྱུད་བླ་རྣམས་ཀྱི་
གཞུང་སྒྱུར་གྲ་སྐོར་མཛད་པས། སློབ་དཔོན་བསམ་བཟང་པ་ནི། གྲ་སྐོར་
འཕྱིས་པ་ཡིན་ཞེས་བཀའ་བཀྱོན། ངས་ནི་དེའི་བར་ལ་ཡོན་ཏན་མང་དུ་བཅང་
གསུང་། ཕར་ཕྱིན་གྱི་ཐུགས་སྦྱོང་ལ་ཟུག རྗེས་སུ་སློབ་དཔོན་བསམ་བཟང་
པའི་ཕྱགས་ཕྱིར་རྔོ་ཐོག་པ་ཆོས་རྒྱལ་བ་ཡང་ཚད་མའི་སློབ་གཉེར་ལ་བྱོན་བྱུང་པས་
མཚན་མོ་བཤར་སྦྱང་ཚར་བའི་རྗེས་སུ་ ཐམས་ཅད་འཕྲོས་གཏམ་བྱུང་བ་ལ།
19
，



སློབ་དཔོན་ཆོས་རྒྱལ་དེ་རྡོ་ཐོག་ཏུ་བཤད་སར་གྱི་སྟེངས་སུ་ཆོས་བཤད་པ་ཡིན་ཟེར་
བས། འཆད་ཆོས་གང་ལ་བྱེད་ཁྱེད་ཀྱིས་ཅི་ལ་བྱས་དྲིས་པས་ཆོས་ལྔ་ལ་བྱས་ཟེར།
དེ་གང་ལ་ཟེར་གསུངས་པས། ས་བཅད་ལྔ་འདུག་པ་དེ་ཡིན་པ་འདྲ་ཟེར། དེ་
ཐོན་པར་འདུག་གམ་གསུང་བས། ཆོས་ལྔའི་རྩ་བ་དེ་བཏོན་བྱུང་བས། ཆོས་
འདི་ལ་ཆོས་ཀྱི་ཁོག་ཆེན་པོ་ཅིག་ཡོད་པར་འདུག་པས་འདི་ཅིས་ཀྱང་རྩད་གཅོད་
དགོས་དགོངས་པ་བྱུང་བ་ཡིན་གསུང་། དགུང་ལོ་ཉི་ཤུ་རྩ་གཉིས་བཞེས་པ་སྦྲུལ་
(སྤྱི་ལོ་1413ལོ)གྱི་དབྱར་སོས་དེ་སྐྱིད་ཤོད་དུ་གྲ་སྐོར་ལ་ཕེབས། དེའི་མོད་ལ་
སྐྱོར་མོ་ལུང་དུ་སློབ་དཔོན་བསམ་གཏན་དོན་གྲུབ་པའི་དྲུང་དུ་དབྱར་ཆོས་གཅིག་
ནས་སྟོན་ཆོས་ཀྱི་བར་དུ་བཞུགས་ནས་འདུལ་བ་མདོ་རྩ་བ་དང་མངོན་པ་མཛོད་
ཚར་རེ་གསན། ཚེས་བཅུ་བཞི་དང་བཅོ་ལྔ་བྱུང་རེས་ཀྱི་སྨྱུང་གནས་མཛད་པའི་
ཟླ་ལ་སྨྱུང་གནས་མཛད་ཅིང་། སྨྱུང་གནས་དང་རྟག་ཏུ་ངུའི་བཅུད་ལེན་གྱི་ལུང་
ཡང་ཐོབ། ཆོས་དཔོན་དུ་ཆོས་སྐྱོང་བཟང་བོ་བ་བཞུགས་པའི་དུས་ཆོས་འཆད་
པའང་གསན། དེ་དུས་སྟོད་ལུང་རྣམ་པར་དུ་ཆོས་རྗེ་དེ་བཞིན་གཤེགས་པ་
བཞུགས་པའི་སར། སློབ་དཔོན་ཆོས་དབང་དང་ལྷན་དུ་མཇལ་བར་ཕེབས།
བྱིན་བརླབས་ཞུས། སྐུ་ཉེ་སྐོར་རྣམས་ཀྱི་བསྔོ་བ་ཞུས། ཇ་གྲལ་དུ་བཞག་བྱུང་
ནའང་ཇ་དྲིལ་སོང་། དེར་མཚལ་མིན་རིན་པོ་ཆེ་བསོད་བཟང་པ་ཕེབས་འདུག་
པ་ལ། སུམ་པ་ལོ་ཙཱ་བའི་བློ་སྦྱོང་དང་སེམ་པའི་རིམ་པ་གཉིས་གསན། ཁོང་ལ་
ལྷག་པར་དད་པ་བྱུང་། ཕྱིས་མཇལ་དུ་ཕེབས་པར་བཞེད་པ་ལ་གྲོགས་མཆེད་
ཀྱིས་བཤོལ་བས་མ་སླེབས་གསུང་། མཁན་ཆེན་ཡོན་བློ་བ་ཕེབས་འདུག་པས་བློ་
སྦྱོང་ཤཁྱེར་ཁྲག་ཁྱེར་གསན། དེར་ཞག་གཅིག་བཞུགས། སླར་སྐྱོར་མོ་ལུང་
དུ་ཕེབས་པའི་ལམ་དུ། བུ་མོ་ཁ་ཡར་གྱིས་བཟུང་ནས་ཆང་འདྲེན་ཞིང་སློང་མོ་
20



བྱེད་རྩིས་བྱས་པས། ཅི་དྲག་ན་དགོངས་པའི་ཚེ། སློབ་དཔོན་ཆོས་དབང་ན་
རེ། ངའི་ཨ་མ་ཤི་ནས། ཆོས་རྗེ་ཀརྨ་པའི་དྲུང་དུ་བསྔོ་ཞུས་ལ་ཕྱིན་པ་ཡིན་
ཟེར་བྲང་བརྡུངས་པས། དེ་ཚོ་སྐྱེངས་ནས་བཏང་བྱུང་། མ་ཟད་དུ་ཕེབས་
ནས་ཁྱེད་དེ་འདྲ་བྱེད་པ་གསུངས་བས། དེ་བརྫུན་ནི་མིན་ཟེར། ཞོར་ལ་ར་
ཚག་གི་ཇོ་མོ་མཇལ་ནས་གསོལ་བ་བཏབ་པས་བྱིན་བརླབས་ཀྱང་ཆེ་བར་བྱུང་།
སློབ་དཔོན་བསམ་གཏན་དོན་གྲུབ་པ་དེ་སྐུ་བཙུན་ཞིང་འདུལ་མཛོད་ཀྱི་སྐུ་ཡོན་
ཏན་ཤིན་དུ་ཆེ་བ། ཞི་བྱེད་དོན་རྒྱུད་ལ་ཐུགས་དམ་དུ་མཛད་བ་ཡིན་གསུང་ནས་
མཛད་སྤྱོད་རྣམ་ཐར་རྣམས་གསུང་ཞིང་ཤིན་དུ་དད་པར་མཛད། སྦྲུལ་ལོའི་སྟོན་
དེ་སྐྱོར་མོ་ལུང་གི་བྲང་ཁང་ཅིག་ན་བཞུགས་པའི་དུས་སུ། རི་བོ་དགེ་ལྡན་ནས་
ཆོས་རྗེ་ལེགས་པ་རྒྱལ་མཚན་པས་དབུ་མཛད་ནས་སྤྱི་བསོད་པ་མང་དུ་བྱོན་པའི་
གནསབྲང་ཁང་དེར་བྱུང་བས། ཁོང་རྣམ་པའི་མེ་འབུད་ལ་སོགས་པའི་ཞབས་
ཏོག་རྣམས་ཐུགས་གཞུངས་ནས་མཛད་པས། ཆོས་རྗེ་ལེགས་པ་རྒྱལ་མཚན་པས་
ཕྱག་དཔེ་མང་དུ་ཡོད་པ་རྣམས་ལ་གཟིགས་ནས། གཅིག་ལ་ཤོག་གསུང་ནས་
ཞལ་ཏ་ཅིག་མཛད་ཅིང་འདུག་པས། དེ་བྱུང་ནས་རང་རེ་བ་སྡེ་སྣོད་འཛིན་པ་
ཅིག་ཡིན་པ་འདྲ། ལས་ཁ་མཛད་པས་མི་ཡོང་ཟེར། ད་རང་ག་བ་ཅིག་ཡིན།
དཔེ་ཆ་འདི་ཚོ་རང་བཞིན་ཚགས་བྱས་པ་ཡིན་གསུང་ནས་ཞབས་ཏོག་མཛད་
གསུང་། དེ་ནས་སློབ་དཔོན་པ་ཡབ་པ་ཆོས་རྗེའི་དྲུང་དུ་ཞི་བྱེད་ཀྱི་གདམས་པའི་
འཕྲོ་གསན་པའི་ཕྱགས་ཕྱིར་ཕེབས་ནས་ཆོས་རྗེ་ཤཱཀྱ་བཟང་པོ་བ་ལ་སྐྱེས་མཆོག་
པའི་ཀ་དག་གསལ་བ་དང་བཅོམ་ལྡན་རིགས་རལ་གྱིས་མཛད་པའི་སྐྱེས་རབས་
གསན། ཐུགས་ལ་བཏགས་གསུང་ནས་ཆོས་རྗེའི་མཛད་སྤྱོད། གྲ་པའི་མཛད་
སྤྱོད། གཟིམས་ཁང་གི་ལོངས་སྤྱོད་སྐྱོང་ལུགས་སོགས་ལེགས་པར་གསུང་། དེ་
--



རྟིང་ཐང་སག་ཏུ་སློབ་དཔོན་ཡེ་རྒྱལ་བ་མཇལ་དུ་ཕེབས་ཏེ། གླང་ཐང་གི་འོག་གི་
ངན་ཆུའི་འགྲམ་དུ་རབ་གར་ཡོད་མ་དགོངས་པར་དུམ་གཅིག་བཞུགས་པ་མནལ་དུ་
སོང་ཙ་ན་ཆུ་ཤོ་ཤོ་ཟེར་ནས་ཐད་དེ་ཉིད་ན་ཚུར་རྟ་པ་ཅིག་བྱུང་བའི་རབ་བརྒལ་ཏེ་
ཐང་སག་ཏུ་བྱོན་ནས་མཇལ་རྗེས། ལྷ་སར་ཇོ་མཇལ་དུ་ཕེབས་པའི་དུས་སུ།
བཙུན་རྒན་མ་གོས་ཧྲལ་མོ་མཁའ་འགྲོ་མ་ཡིན་ཟེར་བ་ལ། མཁའ་འགྲོ་མ་ཡིན་
ནམ་མ་ཡིན་རྟོག་པའི་བརྡར་སྤྱན་གྱིས་དེ་ལ་མ་གཟིགས་པར་སེ་གོལ་མཛད་པས།
མོས་ཀྱང་ལན་གྱི་སེ་གོལ་བྱས་བྱུང་གསུང་། ཡར་ཀླུངས་སུ་སླར་ཕེབས་པ་ན།
ཆོས་རྗེ་དེ་བཞིན་གཤེགས་པའི་སྒར་མདོ་མཁར་གྱི་ན་ཁར་བཞུགས་པ་ལ་འཇལ་དུ་
ཕེབས། ཐུགས་རྗེ་ཆེན་པོའི་བསྒོམ་བཟླས་གནང་གི་འདུག་པ་གསན། ཁྲིའུ་
མཐོན་པོ་དཔེ་མེད་པའི་གཞོགས་སུ་ཁྲིའུ་ཆུང་ཆེས་དམའ་བ་ཞབས་སྟེགས་སུ་འདུག་
སྟེ། མཐོ་བ་དེ་ལ་གོམ་པ་དོས་སླེབས་པ་མེད་དམ་སྙམ་ནའང་། དེ་ལ་ཇི་ཙུག་
བྱས་ཕེབས་པ་ཡིན་ནམ་བསམ་པ་ལ་བཞུགས་སྣང་བ། རྫུ་འཕྲུལ་དུ་འདུག་
གསུང་། བྱང་ཆུབ་སེམས་དཔའ་ཡོན་ཏན་བློ་གྲོས་པ་ཡང་དེ་ན་ཕེབས་འདུག་
པས་རྣམ་རྒྱལ་གྱི་བསྟོད་པ་དང་གླང་རི་ཐང་པའི་ཚིག་བརྒྱད་མ་གཉིས་གསན།
དེ་རེས་ཆོས་རྗེ་དེ་བཞིན་གཤེགས་པ་རྩེས་ཐང་དུ་ཕེབས་ནས་ཚོགས་སུ་བྱང་ཆུབ་
མཆོག་ཏུ་ཐུགས་བསྐྱེད་པ་དང་། ནཱ་རོ་ཆོས་དྲུག་བསྡུས་པ་དང་། འཇམ་
དབྱངས་ཀྱི་སྒྲུབ་ཐབས་དང་། ཚེ་དཔག་ཏུ་མེད་པའི་མདོ་རྣམས་གསན། མ་
ཎིགྲངས་བཅད་ཀྱི་དམ་བཅའ་ཕུལ། ཆོས་རྗེ་དེ་ཉིད་སྐུ་མཛེས་ཤིང་དྭངས་པ་
ཁྲོམ་ཆེ་བ་དང་ཅ་ཅོ་ལའང་ཐུགས་མི་ཡེངས་ཤིང། བསྔོ་ཡིག་གཡས་གཡོན་
གཉིས་ཀ་ནས་འབུལ་བ་ལ་ཆེད་དུ་མི་གཟིགས་པར་སྤྱན་འབྲས་མི་འགུལ་བ་ཉིད་ཀྱི་
ངང་ནས་ཐོགས་མེད་དུ་ཀློག་པའི་ཡ་མཚན་ཆེན་པོ་དང་། སྣེའུ་གདོང་གི་ཆོས་



འཁོར་ལྡུམ་རའི་ཁྲི་ཁ་ན་བཞུགས་པའི་ཚེ་དབང་གྲགས་པ་རྒྱལ་མཚན་སྐུ་མདུན་དེ་
ན་སྟན་དམར་རྐྱང་པ་ཅིག་ལ་བཞུགས་འདུག ཁོང་དཔོན་སྐྱ་མང་པོས་བསྐོར་
ནས་རྒྱལ་ཁམས་འོད་ཀྱིས་བཀང་ནས་འབྱོན་གྱི་ཡོད་པ་ཡིན་ཏེ། སྐུ་མདུན་དེ་ན་
སྣག་ཚའི་རི་ལུ་ཙམ་ཞིག་འདུག་ངའི་མིག་གིས་ཆོས་རྗེ་དེ་བཞིན་གཤེགས་པ་འདྲ་བ་
མཐོང་། རྗེ་རིན་པོ་ཆེ་བློ་བཟང་གྲགས་པ་འདྲ་བ་མཐོང་། ཁྱེད་ཚོ་དང་ང་མི་
མཉམ་གསུང་ནས་ཞལ་ཕོ་ཡང་མཛད། སྤྱན་གཡས་ཀྱི་བྱང་གི་དགོན་དཀར་དུ་
གཅིག་པུར་བཞུགས་ནས་མངོན་པ་ཀུན་ལས་བཏུས་ལ་གཟིགས་རྟོག་མཛད་པས་
ཉིན་རེ་གཞུང་ཤོག་བཅོ་ལྔ་ཙམ་ཟིན་པ་བྱུང་། ཁུ་བོ་སློབ་དཔོན་པས་རྩིས་དཀར་
ནག་གཉིས་ཀ་མཁྱེན་པས་ས་རིས་དེ་ཇི་ཙུག་བྱེད་པ་ཡིན་ཞུས་པས་འདི་བཞིན་བྱེད་
པཡིན་གསུང་ནས་ཞལ་བཅོས་གཅིག་མཛད་བྱུང་བས་ཐབ་འགྲམ་གྱི་ཐལ་བ་བདལ་
ནས་ཅུང་ཟད་ཅིག་སྦྱངས་དེ་ནས་ཕྱག་ངར་ལ་རི་མོ་མཛད་ཅིང་སྦྱངས་པས་བསྒྱུར་
བགོད་བྱང་བར་མཁྱེན་བྱུང་བས། རྟ་ལོའི་(སྤྱི་ལོ་1414)དགུན་དེ་རྩེས་ཐང་དུ་
བླམ་རྐྱང་ཆེན་པ་ལ་རྩིས་ཞུས་ནས་ལྔ་བསྡུས་བཏང་
། རྒྱུ་མཚན་རྩིས་ཀྱང་བཟའ་
དྷུ་ཙམ་ཞིག་གི་བར་དུ་གསན། དེ་ནས་ཀུན་མཁྱེན་ཆེན་པོའི་རྩིས་ལ་བརྟེན་ནས་
ཐུགས་ཀྱི་དཔྱོད་པ་ཉིད་ལ་ལེགས་པར་འབད་པས་ཡོངས་སུ་རྫོགས་པར་མཁྱེན།
ལུག་གི་དཔྱིད་དེ་ཐང་པོ་ཆེར་ཆོས་བར་མཛད་ནས་གསེར་ཁང་དུ་བཞུགས། དེ་
དུས་ཀྱང་རྩིས་ལ་ལེགས་པར་བསམས་པ་ཡིན་གསུང། ལུག་གི་(སྤྱི་ལོ་1415)
དབྱར་སོས་སློབ་དཔོན་སྟོན་ཤཱཀ་པའི་མཆོད་རྟེན་བརྩིག་པའི་ལས་རྣམས་མཛད།
དེའི་སྟོན་ཁར་སོང་བ་ན་དབང་གྲགས་པ་རྒྱལ་མཚན་གྱིས། རྗེ་རིན་པོ་ཆེ་བློ་
བཟང་གྲགས་པ་དཔོན་སློབ་ཉིས་བརྒྱ་ཙམ་ཞིག་འོན་གྱི་བཀྲ་ཤིས་དོ་ཁར་སྤྱན་
དྲངས་ནས་ཆོས་ཀྱི་འཁོར་ལོ་རྒྱ་ཆེན་པོ་བསྐོར་བར་འདུག་པའི་དྲུང་དུ་ཕེབས།



བླ་མའི་རྣལ་འབྱོར། བྱང་ཆུབ་ལམ་གྱི་རིམ་པ། བཟང་སྤྱོད་སྨོན་ལམ། བླ་
མལྔ་བཅུ་པ་དང་རྩ་ལྟུང་བཅུ་བཞི་པའི་བཤད་པ། རྩ་ཤེའི་རབ་བྱེད་དང་པོ་
གཉིས་ཀྱི་བཤད་པ་སོང་བའི་མཚམས་སུ་ནཱ་རོ་ཆོས་དྲུག་གི་ཁྲིད་གནང་བར་འདུག་
པས་གསན་པར་བཞེད་པ་ན། དབང་མ་ཐོབ་པས་ཆོས་རྗེ་གུང་སྣང་བ་ལ།
བདེ་མཆོག་ལུས་དཀྱིལ་གྱི་དབང་ཞུས་ཏེ། ནཱ་རོ་ཆོས་དྲུག་ཇི་ལྟར་གནང་བའི་
གསུང་ལ་ཟིན་བྲིས་ཀྱང་མཛད། དེ་ཐོན་ནས་རྩ་ཤེའི་རབ་བྱེད་ཐ་མ་དང་།
སློབ་དཔོན་དཔའ་བོས་མཛད་པའི་སངས་རྒྱས་ཀྱི་སྐྱེས་རབས། ཚད་མའི་ལམ་
རིམ། བྱང་ཆུབ་ལྟུང་བཤགས་རྣམས་ཀྱང་གསན། འདུལ་བ་འཛིན་པ་གྲགས་
པ་རྒྱལ་མཚན་པ་ཡང་ཕྱག་ཕྱིར་ཕེབས་པ་ལ་གསང་སྔགས་ལམ་རིམ། འཇིགས་
བྱེད་ཀྱི་མངོན་རྟོགས། ལྷན་ཐབས་སྦྱིན་སྲེག་གི་ཆོ་ག་རྣམས་གསན། སྔགས་
རིམ་ལ་མཚན་ཉིད་ལམ་རིམ་གྱི་རྒྱུད་པ་འདྲ་བ་ཞིག་ཡོད་དམ་དགོངས་ནས་འདིའི་
རྒྱུད་པ་ཇི་ལྟར་ལགས་ཞུས་པས། བདག་གིས་རྗེ་རང་ལ་ཞུས་པ་ཡིན་གསུང་ནས་
རྒྱས་པར་མི་གསུང་། དེར་ཆོས་རྗེ་མི་ཉག་པའང་ཕེབས་བྱུང་བ་ལ། སྒྲོལ་
དཀར་གྱི་ཚེ་སྒྲུབ་གསན། མི་ཉག་པ་དེ་སྐུ་སྐྱེ་བ་སྔ་མ་རྗེ་རིན་པོ་ཆེའི་སྐུ་སྐྱེ་སྔ་མའི་
ཡུམ་ཡིན་པ་དེའི་རྒྱུ་མཚན་གྱིས་རྗེ་ལ་ཐུགས་ཤིན་དུ་ཉེ་བ་ཅིག་ཡོད་པར་འདུག་
གསུང་། རྗེ་རིན་པོ་ཆེ་དེ་གཉལ་གྱི་མོ་ལའི་ལ་རྩར་དགོང་གཅིག་བཞུགས་པའི་
དུས་སུ། རྗེ་བཙུན་བྱམས་པ་སྐུ་རི་རྒྱུད་ཙམ་གཟིགས་པའི་ཞལ་ནས། རིགས་
ཀྱི་བུ་སངས་རྒྱས་འཇིག་རྟེན་དུ་བྱོན་པ་འདྲ་བ་ཅིག་འབྱུང་བར་ཤེས་པར་གྱིས་ཤིག
ཅེས་ལུང་བསྟན་པ་ལྟར་བྱུང་སྟེ་ཁོང་གསོ་སྦྱོང་མཛད་པ་ལ་ཕེབས་པའི་ཚེ་རི་ཐམས་
ཅད་ཀྱང་འགུལ་ཞིང་ཡོད་པ་སྙམ་བྱུང་ལ། གསོ་སྦྱོང་གི་ལས་ལ་མི་དབང་བའི་སྐྱེ་
བོ་ཐ་མལ་པའི་ཚོགས་པ་ཟད་ནས་བལྟ་བ་རྣམས་ཀྱང་དད་པ་རང་དབང་མེད་པ་སྐྱེ་
24



བར་འདུག གསང་བའི་བདག་པོས་ལས་ཀྱི་རྡོ་རྗེ་ལ་གསུངས་པ་ན། འདིའི་
ཡོན་ཏན་གྱི་མཐའ་ངེད་ཀྱིས་ཀྱང་མི་རྟོགས་གསུངས་པ་དེ་ལས་ལྷག་པའི་བསྔགས་
པབརྗོད་རྒྱུ་མི་སྣང་ནའང་། རྗེས་སུ་འཇུག་པ་རྣམས་ཞུ་ལན་བདུད་རྩིའི་སྨན་
མཆོག་ལ་དེ་ཙམ་གྱི་རྩིས་མེད། རྗེ་རིན་པོ་ཆེ་དེ་གདུལ་བྱ་ཕྱོགས་གཅིག་པ་ཚོ་ཅིག་
འདུལ་དུ་བྱོན་པར་འདུག་པས། གྲུབ་པའི་མཐའ་རྣམས་ཀྱང་གདུལ་བྱའི་བསམ་
པའི་དབང་གིས་འབྱུང་བ་ཡིན་ཏེ། དཔེར་ན། གནས་དེར་དྲང་ངེས་རྣམ་
འབྱེད་གསུང་བའི་སྐབས་སུ། འདིར་བཤད་པ་དང་འགལ་བ་མིན་པའི་དྲང་ངེས་
ཀྱི་འབྱེད་ལུགས་ཤིག་ཐེག་པ་ཆེན་པོ་རྒྱུད་བླ་མ་ནས་བཤད་འདུག་ཅེས་ཚོགས་སུ་
གསུང་ནའང་། གདུལ་བྱ་རྣམས་ལ་དེའི་སྣོད་མེད་པས་ཕྲིན་ལས་དེ་འདྲ་ལ་
གསུང་དེ་བྱུང་བའི་དུས་སུ་མཎྜལ་ཕུལ་ནས་གསོལ་བ་འདེབས་མི་གཅིག་ཀྱང་མ་
བྱུང་། ངེད་རང་གི་ཁ་མཁོས་ལ་དཔེས་པའི་བློ་བསྐྱེད་ཤིན་ཏུ་ཆེ་བར་བྱུང་
།
ཐོས་པ་ཙམ་ལ་མི་འཇོག་པར་རང་གི་ཤེས་རབ་ཀྱིས་གསུང་རབ་ལ་ལེགས་པར་
དཔྱོད་པ་དང་། འཕྲལ་གྱི་མཛད་པའི་ཚུལ་རྣམས་རྗེ་ཁོ་ན་ལ་ཐུགས་དད་པ་ཡིན་
ནོ། ལུག་གི་དགུན་དེ་དུས་འཁོར་ལ་ཐུགས་སྦྱོང་བར་བཞེད་ནས་བླ་མ་རྐྱང་ཆེན་
པའི་དྲུང་དུ་གསོལ་བ་བཏབ་པས། དེ་ལ་སྦྱོར་དྲུག་གི་ཁྲིད་ཐོབ་དགོས་གསུང་།
བསམ་གཏན་གླིང་ལྟ་བུར་བཞུགས་ནས་ཁྲིད་གནང་བར་ཞུས་པས་ང་ཁྲིད་བྱེད་ཀྱི་
མེད་གསུང་། འོ་ན་སུ་ལ་ཞུ་ཞུས་པས་འཇུ་ལྷ་ཁང་སྟེངས་སུ་དུ་ཞུས་གསུང་།
འདི་ལ་ཁྲིད་གནང་བ་ཞུ་གསུང་བའི་ཞུ་ཡིག་གཅིག་གནང་ན་ཡོང་ངམ་ཞུས་པས་
ལོས་ཡོང་ངའི་བླ་མ་ཡིན་གསུང་ནས་ཞུ་ཡིག་མཛད་པ་བསྣམས་ནས་ལྷ་ཁང་སྟེངས་
སུ་གསོལ་བ་འདེབས་སུ་ཕེབས་པས་ཆས་ཁ་ཁྱེར་ལ་བྱོན་ཅིག་གསུངས། དེ་ནས་
ཆས་ཁ་བསྣམས་ནས་ཕེབས་ཏེ་དུས་ཀྱི་འཁོར་ལོའི་མཆོག་དབང་། སྦྱོར་དྲུག་གི་



སོར་བསམ་ཡན་ཉམས་ཁྲིད་དུ་གནང་། ངོ་སྤྲོད་གསང་དོན་རབ་གསལ་གྱི་ལུང་།
བླ་མ་གསང་འདུས་དང་ཐོད་ཕྲེང་རྩལ་གྱི་དབང་རྣམས་གསན་གྲུབ་པའི་འཕྲལ་དུ།
བླ་མ་རྐྱང་ཆེན་པ་ཤཱཀྱ་ཤྲཱི་ཆུ་མིག་དགོན་སར་དུ་སྤྱན་དྲངས་ནས་དཔལ་དུས་ཀྱི་
འཁོར་ལོའི་རྒྱུད་འགྲེལ་པ་དང་བཅས་པ་འཇམ་དབྱངས་ཆོས་མགོན་པའི་ས་བཅད་
དང་མཆན་བུ་ལ་བརྟེན་ནས་གནང་བ་ལ། བར་ཆད་འབྱུང་ཉེན་ཡོད་ཅེས་ཤིན་
དུ་འགྲུས་པར་གསུངས་པའི་ཚེ། ངས་ཡིད་གཞུངས་ནས་ཉན། ངའི་ཟླ་ལ་
སློབ་དཔོན་ཆོས་དབང་ཡོད་ཀྱང། ཁོང་ཆོས་ཟུག་འཕྲལ་ལ་གཉིད་དུ་འགྲོ་ཞིང་
འདུག ཞག་ཉི་ཤུ་རྩ་བརྒྱད་ལ་བཤད་པ་རྫོགས་པས། ལུང་ལྟ་བུར་སོང་
ནའང་བྱིན་བརླབས་ཀྱིས་ཐུགས་བསྐྱེད་ཆེ་བར་བྱུང་གསུང་། སྔར་ཆོས་རྗེ་རྒྱལ་
ཚབ་རིན་པོ་ཆེས་གསང་སྔགས་བླ་མེད་ཀྱི་བདེ་ཆེན་གྱི་ངོས་འཛིན་གྱི་བརྩོམ་པ་
གཟིགས་པས། དེ་ལ་ཐུགས་འགྲོ་བ་བྱུང་ནས། སྐབས་ཤིག་ཏུ། དེ་ལེགས་
པར་འདུག་སྟེ་དེར་བདེ་ཆེན་དེ་བདེ་བ་གཞན་འདི་ཡང་མིན་འདི་ཡང་མིན་ཞེས་
མཐའབཅད་ནས། རང་ལུགས་ཞུ་བ་དེ་ལ་ངེས་བཟུང་འདུག་ཚུལ་ཞུས་པས།
དེས་མི་འོང་ཆགས་པ་དཀར་པོའི་ཕྱོགས་ཀྱང་མ་ཡིན། ཆགས་བྲལ་ནག་པོའི་
ཕྱོགས་ཀྱང་མ་ཡིན་པའི་བཅུ་དྲུག་པ་ཟེར་བ་ཅིག་ཡོད་པ་ཡིན་གསུང་བ་དེ་ལ་ཐུགས་
ཆེས་ལྷག་པར་འཁྲུངས་ནས། དེ་གཅིག་པུས་ཆོག་པར་ཡོད། དེ་རེས་ཞབས་
ཏོག་ཆེ་བར་མ་གྲུབ། ཆོས་རྗེ་དེ་ཐུགས་སྤྲོས་པ་ཆུང་བས། བླ་མ་ཆོས་རྫོང་པས་
མི་ཁ་ཡར་ཅིག་ལ་དཀྱིལ་འཁོར་གྱི་ཐིག་བསླབ་ཅིང་འདུག་པས་རྐྱང་ཆེན་པའི་དྲུང་
དུ་ང་ལ་དུས་འཁོར་གྱི་ཐིག་ཅིག་སློབ་པར་ཞུ་ཞུས་པས་ངས་མི་ཤེས་གསུང་ནས་མ་
གནང་གསུང་། དེའི་དབྱར་རྐྱང་ཆེན་པ་དང་དཔོན་སློབ་གཉིས་ཀྱིས་ལྷ་ཁང་
སྟེངས་སུ་ཕེབས་ནས། དཔལ་དུས་ཀྱི་འཁོར་ལོའི་རྡུལ་ཚོན་གྱི་དཀྱིལ་འཁོར་དུ་
26



དབང་བདུན། གོང་མ་ཆེན་པོ། རྡོ་རྗེ་སློབ་དཔོན་བདག་པོའི་དབང་ཡོངས་
སུ་རྫོགས་པ་དང་། རྐྱང་ཆེན་པས་གསན་པའི་ཞར་ལ། ཇོ་ནང་ཀུན་མཁྱེན་
ཆེན་པོས་མཛད་པའི་ངེས་དོན་རྒྱ་མཚོའི་ལུང་ཡང་གསན། མདོ་སྔགས་ཀྱི་སྐུ་
ཡོན་རྫོགས་པས། རྟག་ཏུ་བླམ་དགེ་བའི་བཤེས་གཉེན་རྣམས་དང༌། ཆོས་ཀྱི་
འབེལ་གཏམ་གྱིས་དུས་འདའ་བར་མཛད། ལོ་དེའི་སྟོན་མ་དབྱར་གྱི་དུས་སུ།
མཁན་ཆེན་སངས་འབུམ་པས་སྤྱན་གཡས་ཀྱི་གཙུག་ལག་ཁང་དང་བཅས་པ་ལ་ལྷ་
རིས་མཛད་ པའི་ ཞིང་ ཁམས་ སོ་ སོའི་ ཞལ་ ཡིག་ ཕལ་ཆེ་ བའི་བརྩོམ་ པ་དང་།
གསེར་གཉེར་མཛད་དེ། སོ་སོའི་གསེར་རྣམས་བསྡུས་ནས་ལེགས་པར་འདུལ་དུ་
བཅུག དེར་རྗེས་ཚུར་སྤྲད་པ་ལས་མི་དམའ་བ་རི་སོ་སོར་བཀྱེ་བས། སྟོན་པ་
བྱང་ཆུབ་དཔལ་ན་རེ་དེ་ཚུགས་བྱས་པས་ཁེབ་བམ་ཟེར། ངས་ཨའུ་རྩི་བྱས་ནས་
ཐམས་ཅད་རི་མོ་བ་རྣམས་ལ་བཀྱེ་བས། ལྷག་སེ་བ་བཅོ་བརྒྱད་བྱུང་གསུང་།
རི་མོ་རྣམས་ཕལ་ཆེར་ཚར་ནས་དེའི་རབ་གནས་ལ་མལ་གྲོ་ནས་རྒྱལ་སྟེངས་སྤྱན་སྔ་
རིན་ཆེན་འཕེལ་བ་སྤྱན་འདྲེན་པར་ཕྱགས་ཕྱིར་སློབ་དཔོན་ཆོས་དབང་དང་ཉེ་
གནས་གཞན་ཅིག་དང་གསུམ་གྱིས་ཕེབས། འོན་གྱི་ཁབ་རོད་ཀྱི་ལམ་རྒལ་
འཚམས་ཀྱི་རི་སྟོད་ན། མི་སྐྱ་ཞྭ་དཀར་སྐྱ་རུག་གེ་བ་མང་དུ་ཚོགས་འདུག་པ་
རྣམས་གཏམ་དྲི་ཞིང་འདུག དེ་ནས་དཀྱུས་ཐང་དུ་ཕེབས་པའི་ཚེ་མི་ལྔ་དྲུག་
ཅིག་འདུག་པ་རྣམས་ན་རེ། གར་འབྱོན་ཅི་བྱེད་ཟེར། ངེད་རྒྱལ་སྟེངས་སུ་
འགྲོ་གསུངས་པས་འོ་ན་ཕ་ཇོ་ཕ་གིའི་ཟླ་ལ་བྱོན། ཁོང་རྒྱལ་སྟེངས་པའི་སྐུ་ཉེ་ཡིན་
ཟེར་བས་ཕ་ཇོ་རྟ་མགྲིན་ཞེས་བྱ་བའི་ཕྱིར་བྱོན་ནས་དེ་ནུབ་ཁོང་གི་སར་བཞུགས་
པས་ཆར་ཆེ་ཞིང་ཁང་པ་ངན་པས་འོ་རྒྱལ་བར་བྱུང་། སང་ནམམ་ལངས་པ་ནས་
ཕེབས་པས་ཁོང་ན་རེ། ཁྱེད་རྣམས་ལམ་འདི་ཁ་གནོན་བྱོན་ལ་ཟམ་པ་ཅིག་ཡོད་



པབརྒལ་བ་ན་ཁང་པ་འདི་འདྲ་ཞིག་ཡོད། དེ་ན་སློབ་དཔོན་ནམ་མཁའ་བྱ་བ་
ཡོད་པས་སྐྱོལ་གྱིས་ཟེར་བ་བཞིན་ཕེབས་ནས་སློབ་དཔོན་ནམ་མཁས་སྐྱལ་ནས་རྒྱལ་
སྟེངས་སུ་ཕེབས། སྤྱན་སྔ་ལོག་མའི་ཁྲོད་དུ་བཞུད་འདུག་པས་དེར་བྱོན། ཞུ་
བ་ཕུལ་བས་ཕེབས་པར་ཞལ་གྱིས་བཞེས་ནས་སྤྱན་དྲངས་ཏེ་སྤྱན་གཡས་སུ་ཕེབས།
དེའི་ཚེ་སྤྱན་སྔའི་དྲུང་དུ། སྤྱོད་འཇུག བླ་མ་ལྔ་བཅུ་པ། སྡོམ་པ་ཉི་ཤུ་པ།
འཆིམས་ཀྱིས་མཛད་པའི་གནས་བརྟན་གྱི་གསོལ་འདེབས་ཆེན་མོ། འདའ་ཁ་
མའི་གདམས་པ། རྣམ་འཇོམས། སྨན་བླ། བྱམས་སྨོན། སྐྱིད་སྡུག་
ལམ་ཁྱེར། སྤྱན་རས་གཟིགས་ཞལ་གཅིག་ཕྱག་བཞི་དང་། ཕྱག་རྡོར་གཏུམ་
ཆུང་གི་ སྒྲུབ་ ཐབས། དམིགས་པ་སྐོར་གསུམ། གནས་གྱུར་རྣམ་པ་ལྔ།
རྟེན་འབྲེལ་བཅུ་གཉིས། འཁོར་འདས་རྟེན་འབྲེལ་མ། སྐར་མ་རབ་རིབ།
ལམ་རིམ་ཟབ་རྒྱ་མ། དགོངས་ལྡེམ་དགོངས་བརྒྱད། རྣལ་འབྱོར་རྣམ་ལྔ།
སྒྲོལ་མའི་བསྟོད་པ་རྣམ་དག་གཙུག་གི་ནོར་བུ། སྟོབས་བཞིའི་སྡིག་བཤགས་ཀྱི་
མན་ངག ཆོས་སྤྱོད་བཅུའི་མན་ངག ཀམ་ཀ་ནི་དང་། དུ་རྒའི་གཟུངས།
ལྟུང་བཤགས། མཚན་བརྗོད། གཙུག་ཏོར་འབར་བ། ལམ་རིམ་གཉེན་པོ་
མ། བསླབ་གསུམ་མ། ཕྱག་རྡོར་འཁོར་ཆེན། བཟང་སྤྱོད། སྒྲོལ་མ་
ཡིད་བཞིན་འཁོར་ལོ། ནག་ཚོ་དང་ཕྱག་སོར་བའི་འགྲོ་ཆོས། འཇམ་དབྱངས་
དཀར་པོ། ཀུ་སུ་ལུའི་ཚོགས་སོག འཕོ་བའི་མན་ངག སྤོ་ཏོ་བའི་དཔེ་
ཆོས་རྩ་འགྲེལ། ལོ་པའི་ལམ་རིམ་རྣམས་གསན། སྤྱན་སྔ་དེ་གདུང་ཆོས་དྲུག་
ཚའི་འབྲེག་པར་འདུག སྐུ་ན་གཞོན་པའི་དུས་ནས་གསང་ཕུ་དང་སྐྱོར་མོ་ལུང་
ལ་སོགས་པར་སྡེ་སྣོད་ལ་ཐུགས་ལེགས་པར་སྦྱངས། སྤྱན་སྔ་ཆོས་ཀྱི་རྡོ་རྗེ་བ་ལ་
སོགས་ལས་བཀའ་གདམས་ཀྱི་གདམས་པ་མང་དུ་གསན་ནས་སྐུ་ཉམས་སུ་བཞེས་པ།
28



ཐ་ན་སྨན་ཚུན་ཆད་མཁས་པར་མཁྱེན་པ་ཅིག་ཡིན་གསུང་ནས་གུས་པ་ཆེན་པོ་
མཛད། དེ་ཡང་ཐུགས་དགྱེས་པར་བྱུང་ནས་ཕེབས་ཁར་སློབ་དཔོན་གཞོན་ནུ་
དཔལ། ཁྱེད་དུས་ཀྱི་འཁོར་ལོ་ལ་ཐུགས་འདོད་ཆེ་པར་འདུག་པས། ངེད་ཀྱི་
ཡུལ་ན་བླ་མ་རིན་རྒྱལ་བ་ཞེས་བྱ་བའི་དུས་འཁོར་ལེགས་པར་མཁྱེན་ནས་གསུང་བ་
ཅིག་ཡོད། ཁོང་ལ་གསན་པས་ཆོག་པས་གཤེགས། ངེད་ཀྱིས་ཁྱེད་ཀྱི་བདག་
རྐྱེན་དང་འཚོ་བ་ཡང་སྦྱོར་གསུང་བས་འཇམ་དབྱངས་རིན་རྒྱལ་བ་དེ་ལ་གུས་པར་
བྱུང་ནའང་ལས་འབྲེལ་ཅིག་གིས་གཙང་ཕྱོགས་སུ་ཕྱིན་ནས་ཀུན་མཁྱེན་ཤངས་པའི་
དྲུང་དུ་ཉན་པ་ཡིན་གསུང་། སྤྲེའུ་ལོའི་སྟོན་འཇུག་ཏུ་སོང་བ་ན་ལྷ་ཁང་སྟེངས་སུ་
ཕེབས་ནས། གསུམ་ལྡན་གྱི་བླ་མ་ཞུ་བ་ཡིན་ཞེས་སེམས་འགྲེལ་སྐོར་རྣམས་ཚང་
མར་གསན། དེ་ནས་དགུང་ལོ་ཉེར་ལྔ་པ་མེ་ཕོ་སྤྲེའུ་ལོ་ཟླ་བ་བཅུ་གཉིས་པའི་ནང་
དུ་སློབ་དཔོན་སྟོན་ཤཱཀ་པ་དཔོན་སློབ་དགུ་བཅུ་རྩ་གཉིས་རིན་དཔུངས་པ་དཔོན་
གཡོག་གིས་ཆོས་བར་ལ་སྤྱན་དྲངས་པའི་ཕྱགས་ཕྱིར་ཕེབས་ནས། བདེ་ལྡན་རྫོང་
དུ་བཞུགས་ནས་སློབ་དཔོན་པས་ཕར་ཕྱིན་ལེགས་པར་གསུངས་པ་རྣམས་གསན།
ཞོགས་པ་ཅིག་ངེད་གསུམ་གྱིས་འཛིན་འགྲན་བྱས་ནས་དྲག་ཤུལ་ཅན་གྱིས་ཞུས་པའི་
མདོ་གཟུང་བས་དགེ་འདུན་ཚ་བཞེས་ལ་འདུས་པའི་སྐབས་སུ། སློབ་དཔོན་པ་
ལ་སོ་སོར་ཕུལ་བས་ངས་ཆོས་ཐོག་ཕྱེད་དང་བདུན་ཟིན། མཁན་ཆེན་ཀུན་རྒྱལ་
བས་ལྔ་སྤྲད། སློབ་དཔོན་ལྷ་དབང་གིས་གཉིས་སྤྲད་པས་སློབ་དཔོན་པའི་གསུང་
ནས། ཁོ་དེ་ཚོ་མི་ཚེ་སྟོང་པར་སྐུལ་གྱི་གསུང་དུ་བྱུང་། དེར་ཟླ་བ་བཞི་
བཞུགས། དཔོན་སློབ་རྣམས་དབུས་སུ་ཕེབས་ཁར་སློབ་དཔོན་པའི་དྲུང་དུ།
བདག་རེ་ཤིག་ཡོན་ཏན་གཙང་ཅིང་གཙང་ཕྱོགས་སུ་ཕྱིན་ན་བསམ་པས། དབོན་
པོཀུན་རྡོར་ལ་ངོ་སྦྱོར་མཛད་པ་ཞུས་ནས་གཙང་ཕྱོགས་སུ་ཕེབས་པའི་ལམ་ཞིག་ཏུ།
29



ཁམས་པ་མི་ཉག་རྟ་པ་ཆང་གིས་མྱོས་པ་ཞིག་ཅིང་ལ་བྱུང་། ལམ་ཟུར་ཟེར་བས་
བཟུར་བྱོན་ཡང་། དེས་རལ་གྲི་བཏོན་ནས་དེད་ཅིང་རྒྱབ་པ། སྐུ་རྒྱབ་ཀྱི་
འབོག་ཁྲེས་ལ་ཕོག་ཀྱང་རྨ་མ་བྱུང་། སླར་བརྡེག་པར་བརྩམས་པས་རལ་གྲི་ས་ལ་
ལྷུང་། དེར་ཐུགས་ངར་ལངས་ཏེ། རྟ་རྒྱབ་ཏུ་རྒྱངས་ཀྱི་མཆོངས། གྲི་ཆུང་
ཡོད་པ་བསྣུན་རྩིས་ཀྱི་མོད་ལ་གཉེན་པོས་ཟིན། རྟ་ཁ་ནས་ས་ལ་བསྐྱུར་བ་ཙམ་མ་
གཏོགས་གནོད་པ་གཞན་ཅི་ཡང་མ་བྱས་གསུང་། ཤངས་ཀྱི་རི་བོ་དགེ་འཕེལ་དུ་
ཀུན་མཁྱེན་ཤངས་པའི་དྲུང་དུ་ཕེབས་པས་མྱུག་ཕྱོགས་སུ་ཕེབས་ནས་མི་བཞུགས་
པར་ཞག་གསུམ་ཙམ་སོང་བ་དང་ཕེབས་བྱོན་བས། གཟིམས་ཁང་ལ་ཕེབས་པའི་
ལམ་གྱི་རྡོ་སྟེགས་ཅིག་ལ་སྐུ་ངལ་མཛད་པའི་སྐུ་མདུན་དུ་ཕྱག་ཕུལ། བདག་
དབུས་ཕྱོགས་ནས་འོངས་པ་ཅིག་ལགས། ཁར་སང་ནས་རིན་དཔུངས་སུ་ཆོས་
བར་ལ་འོངས། དེ་ནས་འདིར་ཞབས་དྲུང་དུ་འོངས་པ་ལགས། དུས་འཁོར་
རྒྱུད་འགྲེལ་གྱི་བཤད་པ་ཅིག་ལ་འདོད་པ་ཆེ་བར་ཡོད་པས་ཐུགས་རྗེས་འཛིན་པ་
ཅིག་འོང་ངམ་བསམ་ནས་འོངས་པ་ལགས་པས་ཐུགས་རྗེས་འཛིན་པར་ཞུས་པས།
འོ་དེ་ལེགས་ངས་རི་མགོ་འདིར་བསྡད་ནས་དབང་ཅིག་ཀྱང་ནར་མར་བྱས་པ་ཡིན་
ཏེ། སློབ་དཔོན་གཞོན་བློ་བའི་གསུང་མ་ལེགས་པ་ཅིག་གིས་དུས་འཁོར་གྱི་
དབང་ཚུན་ཆད་ནས་ཞུ་མཁན་མི་ཡོང་བར་འདུག ཉིད་དུས་འཁོར་རྒྱུད་འགྲེལ་
ལ་འདོད་པ་ཡོད་པ་དེ་ལེགས་གསུང་ནས་ཞལ་གྱིས་བཞེས་བྱུང་གསུང་། དེར་ཟླ་
བ་ལྔའི་བར་དུ་བཞུགས་ནས་རྒྱུད་འགྲེལ་གྱི་བཤད་པ་ལེགས་པར་གསན། ཆོས་
ཐུན་དེའི་ངོ་སྐལ་གྱི་ཆོས་རྗེ་བླ་མའི་ཊིཀའི་ལུང་ཡང་འཕྲལ་དུ་གནང། བཤད་པ་
ནི། བུ་སྟོན་ཐམས་ཅད་མཁྱེན་པའི་ས་བཅད་དང་མཆན་བུ་ལ་བརྟེན་ནས།
གསུང་བའི་བཤད་པ་གྲོལ་ཁར། ད་ཉིད་ཀྱིས་དུས་སུ་འཁོར་ལེགས་པར་ཤོད་ཅིག



དང་པོར་དུས་འཁོར་རང་ལ་འཇུག་པ་དཀའ་བས་རྩིས་བཞིན་སློབས་ལ་དེ་རྗེས་
དུས་འཁོར་ལ་སྦྱོར་གསུང་བའི་བཀའ་ལུང་བཟང་པོ་ཡོད། བླ་མ་དེས་ཐུགས་
རྗེས་བཟུང་སྐུ་དྲིན་ཆེ་ཞེས་ཡང་དང་ཡང་དུ་གསུང་ཞིང་སྤྱན་ཆབ་ཁོ་ན་འབྱོན་པ་
ཡིན། དབང་ནར་མར་གནང་པ་རྣམས་ཀྱང་ལེགས་པར་གསན་པས། མཆོད་
གཡོག་རྣམས་ཀྱིས་དཀྱིལ་འཁོར་གྱི་ཐིག་འདེབས་པ་རྣམས་ལ་འཕྲལ་དུ་གཟིགས་
པས་ཐིག་རྣམས་ཀྱང་ཚེགས་མེད་དུ་མཁྱེན། དགེ་བཤེས་ཁྲ་ཧྲལ་ན་རེ་ངེད་
གཉིས་དྲུང་ཆེན་དཔལ་བཟང་པ་འདི་ལ་ཐིག་ཅིག་བསླབས་པ་འཐད་ཟེར་བས་ཐིག་
རང་ལ་སློབ་དཔོན་ཟུར་དུ་བསྟེན་མི་དགོས་པར་འདུག མི་ཞུ་གསུངས། ཕྱིས་
སུ་སོང་དུས་ཁོང་སྐྱེས་བུ་དམ་པ་དེ་ལ་ཆོས་མང་དུ་ཞུ་རྒྱུར་འདུག་སྟེ། མ་ཤེས་
པར་སྣང་གསུང་། ཀུན་མཁྱེན་པའི་དྲུང་དུ་དབང་གསན་པའི་སྐབས་སུ་ཟངས་
ཀྱི་གཏོར་ཆ་ཅིག་ཡོད་པ་ཕུལ་བས་དེས་ལང་ཕྱིད་ཅིག་མི་ཡོང་གསུང་། དབུ་མ་
ལུགས་དང་སེམས་ཙམ་ལུགས་ཀྱི་ཐུགས་བསྐྱེད་ཀྱང་ལེགས་པར་གསན། བུ་རིན་
པོ་ཚེའི་མངོན་དཀྱིལ་གྱི་སྟེང་ནས་དུས་འཁོར་གྱི་དབང་ཡོངས་སུ་རྫོགས་པ། གློ་
བོ་ལོ་ཙཱ་བ་ནས་རྒྱུད་པའི་དུས་འཁོར་སྡོམ་ཆེན་གྱི་དབང་། དགེ་ལྡན་གདན་ས་བ་
ཆོས་རྗེ་ལེགས་པ་བས་གསོལ་བ་བཏབ་ནས་དེའི་ཞར་ལ་ཆོས་རྗེ་བླ་མའི་ཡིག་ཆའི་
སྟེང་ནས་དུས་འཁོར་གྱི་དབང་ཡོངས་སུ་རྫོགས་པ། གཤེད་དམར་ལྷ་བཅུ་གསུམ་
མ། དགྲ་ནག གདོང་དྲུག གཤེད་དམར་ལྷ་ལྔ། བདེ་མཆོག་ལུ་ཨི་བ།
ནག་པོ་བ། དྲིལ་བུ་བ། ཀྱེ་རྡོར་ས་ལུགས་ཀྱི་རྡུལ་ཚོན་དང་། ལུས་དཀྱིལ་
གྱི་དབང་བསྐུར། གཞན་ཡང་འཁོར་ལོ་ཆེན་པོ། མཁའ་འགྲོ་རྒྱ་མཚོ།
གསང་འདུས་མི་བསྐྱོད་པ། འཇམ་རྡོར། འཇིག་རྟེན་དབང་ཕྱུག གུར་
རིགས་བསྡུས། རྣམ་སྣང་མངོན་བྱང། ཚེ་དཔག་མེད་འཆི་མེད་རྔ་སྒྲ་ཛེ་ཏཱ་



རིའི་ལུགས། རྒྱུད་སྡེ་ལྔའི་དབང་། སྦྱོང་རྒྱུད་དཀྱིལ་འཁོར་བཅུ་གཉིས་ལས།
ཤཱཀྱ་ཐུབ་པ། ཚེ་དཔག་མེད། ཕྱག་རྡོར་གསུམ། དོན་ཞགས་ལྷ་ལྔའི་རིག་
གཏད། སྒྲོལ་མ་ཀུ་རུ་ཀུ་ལླེའི་བྱིན་བརླབས། འཇམ་དབྱངས་སྨྲ་སེང་གི་རྗེས་
གནང་། རིགས་གསུམ་སྤྱིའི་རིགས་གཏད། སྤྱན་རས་གཟིགས་ཕྱག་སྟོང་སྤྱན་
སྟོང་གི་རིག་གཏད། གཟུངས་གྲ་ལྔ་རྣམས་ཀྱི་རྗེས་གནང་སྙིང་པོ་དོན་གསུམ།
རྟེན་འབྲེལ་སྙིང་པོའི་ཁྲིད། གཏོར་དབང་བར་ཆད་ཀུན་སེལ། བླ་མ་མགོན་
པོ་དབྱེར་མེད། གྲིབ་སེལ། གསང་སྒྲུབ། གནས་དབབ། ཡུམ་ཅན།
མགོན་པོ་ཡིད་བཞིན་ནོར་བུ། ལྷ་བཞི་དྲིལ་སྒྲུབ་རྣམས་གསན། རི་བོ་དགེ་
འཕེལ་དང་ཉེ་བར་ཆོས་རྗེ་སྒྲོལ་མ་བ་ཕེབས་བྱོན་པས་ཀུན་མཁྱེན་ཆེན་པོའི་དྲུང་དུ་
ཁོང་ངེད་རང་འདིར་སྤྱན་འདྲེན་ལགས་སམ། ཞུས་པས། རྟ་ནག་ན་ངེད་ཚོ་
ཡོན་མཆོད་ལེགས་པོའང་ཡོད། ཁོང་གི་ཡབ་ལ་ངས་དབང་ཡང་ཞུས་པས་སྤྱན་
འདྲེན་དགོས་ཏེ། ཁོང་པ་སྒོབ་དིར་ཆེ་གྲགས་ནས་གསུང་ཡང་སྤྱན་དྲངས་ཕེབས་
པ་ལ་བཞུགས་སྟན་མཐོན་པོ་མཛད། བླ་བྲེས་ཀྱང་ལེགས་པར་འབུབས་མཛད་ཀྱི་
འདུག དེ་རེས་ངས་ཆོས་ཉན་ནས་ཕྱིར་འོངས་པ་ཅིག་དང་ཁོང་ཕྱིར་ནས་ནང་
དུ་བྱོན་པ་ཅིག་སྐས་མགོ་ཅིག་ཏུ་མཇལ། ཕྱག་ནི་མ་འཚལ། རྙིང་མ་ལ་ཤེས་
འདོད་ཆེ་བར་ཡོད་པས་བློ་ནི་འགྲོ་བར་བྱུང་གསུང་། དེར་བཞུགས་རིང་གི་
འཕྲལགྱི་གསོལ་ཆས་རྣམས་ནི་འབྲོང་པོ་སྒང་ནས་དབོན་པོ་ཀུན་རྡོར་གྱིས་ཕུལ།
བླམ་དགྱེས་ཤིང་དགེ་འདུན་རྣམས་ཀྱང་བྱམས་པར་བྱུང་བ་ཡིན་གསུང་། དེ་
ནས་འུག་པ་ལུང་དུ་བྱོན་ནས་ཡང་དབེན་པའི་དྲུང་བཤེས་གཉེན་པ་ལ་གསང་རྙིང་
གི་རྒྱུད་འགྲེལ་པ་དང་བཅས་པ་དང་། དབང་རྣམས་གསན་རྩིས་སུ་མཛད་ནས་
བྱ་ལོའི་དགུན་དེ་ཡང་དབེན་དུ་བཞུགས། ཕ་ཇོ་པད་བསམ་ཞེས་བྱ་བ་ལ་གནས་
32



པོ་བཅོལ། སྒྲོ་སྡུག་པའི་ཆོས་ལྔ། ཡང་དག་མེ་དགུའི་བུམ་དབང་རྣམས་
གསན། མཚན་གནས་པོའི་སར་བཞུགས་ནས་མ་ཎིའི་དམ་བཅའ་ཡོད་པ་རྣམས་
ལ་ཐུགས་དམ་མཛད་ཉིན་ལ་མའི་སྤྱིལ་པོ་འདུག་པས་དེར་བཞུགས་ནས་གསང་རྙིང་
ཐུགས་ལ་བཟུང། སྒྱུ་འཕྲུལ་གྱི་དབང་ཞུས་པས་གནས་པོ་ན་རེ་ཆ་རྐྱེན་མང་དུ་
དགོས་ཟེར་ནས་མ་བྱུང་། དེ་ནས་དགུང་ལོ་ཉེར་བདུན་པ་ས་ཕོ་ཁྱི་ལོའི་
(1418ལོ) དཔྱིད་སྣར་ཐང་དུ་སྒྲ་སློབ་ཏུ་ཕེབས་ཏེ་ཆེན་པོ་སང་གྷ་ ཤཱི་པ་ལ་
གཏུགས། སློབ་ཕན་གྱི་སྟེངས་ནས་ཀ་ལཱ་པའི་སྒྲའི་ས་རིས་ཚང་མར་བཏང་།
ཡུན་ཟླ་བ་བཞི་འགོར། དེའི་རིང་ལ་མཁན་ཆེན་གྲུབ་པ་ཤེས་རབ་པ་ལ་ལམ་
མཆོག མཆིམས་ཀྱི་གནས་བརྟན་ཆེན་མོ། བསླབ་བཏུས། སྐྱེ་རབས་ཆེད་
དུ་བརྗོད་པའི་ཚོམས། བྱང་ས། མདོ་སྡེ་རྒྱན་འགྲེལ་པ་དང་བཅས་པ་རྣམས་
གསན། ཐུགས་ལ་ལེགས་པར་བཏགས། སྒྲུབ་སྲངས་ཤེས་བྱ་བའི་གདམས་པ་
ཁྱད་པར་ཅན་ཅིག་བཞུགས་ཟེར་བས་གནང་བའི་ཞུ་བ་ཕུལ་བས་འདིར་མི་འོང་
གསུང་ནས་མ་གནང་། ཕྱིས་སུ་སོང་དུས་གྲུབ་ཆེན་མན་ལུང་པའི་གདམས་པར་
འདུག་གསུང་། བསྟན་འགྱུར་བཞུགས་པའི་འཇམ་ལྷ་ཁང་དུ་གཞི་ཕབ་ནས།
བསྟན་འགྱུར་པོ་ཏི་གཉིས་གསུམ་རེ་གཡར་ནས་གཟིགས། ཚར་བ་དང་དེ་བཏད་
ནས་ཡང་གཡར་ཏེ། གཟིགས་རྟོག་མང་དུ་མཛད་པས། བསྟན་འགྱུར་གྱི་
གཟིགས་རྒྱ་ཐམས་ཅད་དེ་ནས་བྱུང་བ་ཡིན། དེ་ནས་སློབ་དཔོན་སྒྲ་པ་ལ་ཆོས་རྗེ་
རོང་ཆེན་པའི་སྤྱན་འདྲེན་བྱུང་ནས་ལ་སྟོད་དུ་ཕེབས་པའི་སྐྱེལ་ཐུང་ལ་ཤབ་ཆུ་ཁ་
བར་ཕེབས། དེའི་ཞར་ལ་ཁྲོ་ཕུར་བྱོན་ནས་བྱམས་པ་མཇལ། དེ་རྗེས་སྟོན་མ་
དབྱར་དུ་སོང་དུས་དབོན་པོ་ཤེས་འབྱུང་བྱ་བ་ལ་དུས་འཁོར་རྒྱུད་འགྲེལ་གཡར་
ནས་བྱང་ཆེན་དུ་བཞུགས་ཏེ་གཙོ་བོར་དུས་ཀྱི་འཁོར་ལོ་ལ་ཐུགས་སྦྱངས་པས་དེ་
33



ནས་ལེགས་པར་དགོངས་ཏེ་ཐུགས་སུ་བྱོན། དུས་འཁོར་དེ་ནས་ཤེས་པར་བྱས་
པ་ཡིན་གསུང་། དེར་བཞུགས་རིང་ལ་སྤྱིརབྱང་ཆེན་དེན་སྐྱེས་བུ་དམ་པ་མང་དུ་
བཞུགས། ཁྱད་པར་ཆོས་རྗེ་རྣམ་གསུམ་ཞེས་བྱ་བ། ཆོས་རྗེ་སྟོན་དགེ་བ།
ཨ་མོ་བ། གྲུབ་ཆེན་བསོད་བློ་བ་རྣམས་བཞུགས་པའི་ཆོས་རྗེ་བསོད་བློ་བའི་དྲུང་
དུ་མཇལ། མདོ་སྡེ་རྒྱན་འགྲེལ་པ་དང་བཅས་པ་དང་། དབུས་མཐའ་འགྲེལ་
པ་དང་བཅས་པ། ཆོས་ཉིད་རྣམ་འབྱེད་འགྲེལ་པ་དང་བཅས་པ་རྣམས་གསན།
ཁོང་གི་གཟིམས་ཁང་ན་རྐེད་བྲིས་ལ་ལན་ཚ་འདུག་པ་རྣམས་ལ་འདི་རྣམས་ཅི་ཟེར་
བ་ཡིན་གསུང་བས། ཐམས་ཅད་བཀླགས་ནས་སྒྲའི་བཤད་པ་དང་འགྱུར་མཛད་
པས་ལེགས་པར་ཐུགས་དགྱེས་ནས་ཟང་ཟང་མང་པོ་མཛད་ཅིང་བསྟོད་ར་མང་དུ་
གནང་གསུང་། ཁོང་ལ་ཁྲིད་གསན་ནམ་ཞུས་པས་ཁོང་དང་པོ་མཚན་ཉིད་ཀྱི་
ཆོས་སྐད་ཆགས་བདེ་བ་ཅིག་ལ་སྐྱུར་ནས་བསྒོམ་ལ་ཞུགས། ཁྱད་པར་མཁས་
གྲུབ་ལྷ་དབང་བློ་ལ་གཏུགས་ཨུ་རྒྱན་བསྙེན་སྒྲུབ་ཀྱི་བཀའ་བབས། དེ་ནས་བྱང་
ཆེན་དུ་བཞུགས་ནས་རྟག་པར་སྐུ་མཚམས་མཛད། བདག་གིས་མཇལ་དུས་
མཚམས་མཛད་ནས་གཟིམས་མལ་ཅིག་ཏུ་ལོ་བཞི་བཅུ་ཙམ་སོང་འདུག དེའི་
རྗེས་སུའང་ཡུན་རིང་དུ་བཞུགས་ཡོད་པར་འདུག དང་པོར་ཁྲིད་ཀྱིས་གཞན་
རྗེས་སུ་བཟུང་། ཁྱད་པར་ཆོས་རྗེ་རྒྱལ་སྲས་པའི་སློབ་མ་སྤོར་ཐོག་པ་གཞོན་ནུ་
རིན་ཆེན་ལ་ཁྲིད་གནང་བས། ནུབ་ཅིག་ཁོང་གི་རྨི་ལམ་དུ་གཙང་པོ་བཅད་ནས་
ཕྱིན་པས་ཆུས་ཁྱེར་བས་བཙུན་པ་གོས་ཕུ་ཐུང་ཅན་གྱོན་པ། ལག་ན་བེར་ཀ་
བཟུང་བ་ཅིག་གིས་བཟུང་ནས་སྐམ་སར་བཏོན། དབྱུག་པས་བརྡུངས། ཁྱོད་
རིམགོར་སེམས་མི་འཇུར་བར་འདིར་ཅི་ལ་འཁྱམ་ཟེར་ནས་འབར་དུ་བྱུང་པ་ཅིག་
རྨིས། སང་དེ་དམིགས་པ་ཞུར་བྱོན་པས། ཉིད་དགེ་སྦྱོར་མི་བྱེད་པར་
34



འཁྱམས་པས་ཆུས་ཁྱེར་བ་ཨེ་ཡིན་གསུང་བས་སྤོར་ཐོག་པ་དད་པ་ལྷག་པར་སྐྱེས་
ནས་བུག་སྒོ་ལ་རས་གཡོགས་ཡོད་པ་ཐུགས་ཤེད་ཀྱིས་བསམས་ནས་བལྟས་པས་གོས་
ཕུ་ཐུང་ཅན་ཅིག་བཞེས། བེར་ཀ་ཅིག་སྐུ་གཞོགས་དེ་ན་བསླང་ནས་བཞག་
བཞུགས་འདུག་ཟེར། དེ་ལ་སོགས་པ་མང་པོ་ལ་གདམས་པ་གནང་འདུག་ནའང།
དབུམཛད་ཅིག་གིས་ཁྲིད་ཞུ་འཕྲོར་སྣར་ཐང་དུ་འཁྱམས་པས་དེ་ནས་ཁྲིད་གསུང་
ལ་བཅད་པར་འདུག་པས་ཞུ་མ་སྤོབས་གསུང་། མངོན་པར་ཤེས་པའང་ཐོགས་
མེད་དུ་མངའ་བས་འཕྲལ་དུ་མང་པོ་གསུང་བར་འདུག ལན་ཅིག་དགེ་བཤེས་
ནམ་མཁའ་བཟང་པོ་བྱ་བ་དང་ལྷན་དུ་བཞུགས་པའི་སྐབས་ཅིག་དེ་རིང་སྐུ་མདུན་
ན་ཕར་བྱིན་བརླབས་ཞུར་འགྲོ་གསུང་བས་ཁོ་ན་རེ་ང་ཡང་འགྲོ་ཙམ་པ་འདི་ཕུལ་ལ་
ཐོང་། ང་རང་ནི་སྣར་ཐང་དུ་འགྲོ་ཟེར། སྐུ་མདུན་དུ་ཕྱིན་ནས་ཙམ་པ་འདི་
ཁོ་པ་ལ་བྱིན་ཐོང་ང་རང་ནི་སྣར་ཐང་ལ་འགྲོ་བསམ་པ་བྱུང་བ་ཡིན་ནམ་གསུང་དུ་
བྱུང་། ཡང་ཆེན་པོ་ཤེར་འོད་པས་སྐུ་མདུན་དུ་བྱོན་པས་མགྱོགས་པར་རྒྱུགས་
མཛོད། ཆང་ཕོར་པ་གང་ཐོབ་པར་འདུག་གསུང་བས་མགྱོགས་པར་ཁོང་རང་གི་
ནང་དུ་བྱོན་པས་ཆང་རྫ་མ་ཅིག་ཡོད་པ་ཐེམ་ཁ་ཤོར་ནས་ཕོར་བ་གང་ལོན་གསུང་།
ཆོས་རྗེ་སྟོན་དགེ་བ་བྱ་བ་སྟོན་ཁ་དགེ་བ་བྱེད་པས་སྟོན་དགེ་བ་ཟེར་བ་ཡིན་པ་འདྲ་
གསུངས་བས་སྟོན་ཁར་སོང་བ་དང་སྟོན་དགེ་བ་གཤེགས་པ་ལ་སོགས་མང་དུ་ཡོད་
གསུང་། འབེལ་གཏམ་མང་དུ་གནང་ཞིང་ཐུགས་དགྱེས་པ་ཅིག་བྱུང་། སྐུ་
མདུན་དུ་ཡང་ཡང་ཤོག་གསུང་ནས་ཇ་མང་དུ་གནང་བའི་ལོ་རྒྱུས་ཀྱང་གསུང་།
བྱང་ཆེན་དུ་བཞུགས་རིང་ཆེན་པོ་ལོ་ཙཱ་བའི་གཟིམས་ཁང་ནོར་བུ་གདེངས་ཀ་དང་
ཆེན་པོ་ཤེར་འོད་པའི་སྤྱིལ་པོར་བཞུགས། སྐུ་ཡོན་ཐམས་ཅད་ཀྱང་ཚགས་སུ་
ཆུད། གཟིགས་པ་ཙམ་གྱིས་ཚིག་རྣམས་ཀྱང་ཚེགས་མེད་དུ་བྱོན། བསམ་པ་
35



ལས་བྱུང་བའི་ཐུགས་རབ་ཀྱི་ཀློང་རྡོལ་བས་སྣར་ཐང་དང་བྱང་ཆེན་ལ་སོགས་སུ་
དགེ་བའི་བཤེས་གཉེན་ཆེན་པོ་རྣམས་དང་། མི་ཆེན་པོ་རྣམས་ཀྱི་ཐུགས་སུ་བབ་
ནས་ཆེ་ཕྲ་ཐམས་ཅད་ཀྱིས་བཀུར་ཆ་ཆེན་པོ་མཛད་ཅིང་འབེལ་བའི་བཀའ་མཆིད་
ཀྱིས་དུས་འདའ་བར་གྱུར། དུས་ཕྱིས་སུ་སོང་བའི་ཚེ་ཡང་གཙང་ཕྱོགས་ཀྱི་གྲ་
པས་སྣར་ཐང་ཁོ་ན་ལ་ཐུགས་ཞེན་ཆེ། སྤྱིལ་པོ་རྣམས་དང་མིའི་མིང་རྣམས་ཀྱང་
མི་མཁྱེན་པ་མེད་པ་འདྲ་བ་ཅིག་ཡོད། ཆོས་རྗེ་ལྷ་ཁང་སྟེང་པ་དེ་ཡར་ཀླུང་སྤྲུལ་
སྐུའི་སྲས་ལ་རྙིང་མའི་སྐོར་རྣམས་ལེགས་པར་གསན་ནས་མཁས་པར་མཁྱེན་པ་ཅིག་
བཞུགས་ཏེ། སྐུ་ན་བགྲེས་པས་ཞུ་བར་མ་སྤོབས། འཇུའི་མ་ཎི་མཁར་ན་སློབ་
དཔོན་ལྷུན་པོ་ཞེས་བྱ་བ་སྲས་གཉིས་ཡོད་པ་ཅིག་བཞུགས་པ་དེས་དང་པོར་མཚན་
ཉིད་ལ་སྦྱངས་ནས་ཕྱིས་སྲོང་བཙན་པའི་སློབ་མ་བྱས་ཏེ་རྙིང་མ་མཁས་པར་མཁྱེན་
ཟེར་བས་རྙིང་མ་རྣམས་གསན་པར་བཞེད་ནའང་སྟབས་མ་འགྲིག དེ་ནས་
ཐུགས་ཀྱི་བཞེད་པ་ཤིན་དུ་ཆེ་བར་བྱུང་བས་རྟ་ནག་ཏུ་ཆོས་རྗེ་སྒྲོལ་མ་པའི་དྲུང་དུ་
ཕུ་གསུམ་པ་སངས་རྒྱས་བཟང་པོ་བྱ་བ་ལ་ཞུ་ཡིག་བསྐུར་ནས་བཏང་པས། བྱོན་
གསུང་པའི་ཞལ་ཏ་བཟང་པོ་བྱུང་སྟེ་དགུང་ལོ་ཉི་ཤུ་རྩ་བརྒྱད་བཞེས་པ་ཕག་ལོའི་
(1419ལོ)དཔྱིད་དེ་རྟ་ནག་ཏུ་སྒྲོལམར་ཕེབས། སློབ་མ་གཉིས་ནི་སྦྱིན་གཡས་
ནས་སྟོན་པ་བསྟན་པ་འབུམ་གྲོགས་མཆེད་གཉིས་བསམ་གྲུབ་རྩེ་པའི་ཧོར་འདྲ་ལ་
འོངས་པ་བཟློག་པར་མཛད་ནས་ཕྱག་ཕྱིར་སྤེལ་བ་ཡིན། ཆོས་རྗེ་སྒྲོལ་མ་བའི་
དྲུང་དུ་མཇལ་སྒྱུ་འཕྲུལ་ཞི་ཁྲོའི་དབང་
། སྒྱུ་འཕྲུལ་གྱི་ཚེ་དབང་། དོང་སྦྲུགས་
ཀྱི་དབང། ས་ལུགས་ཀྱི་ཕུར་པ་ལྷ་ཁྲའི་དབང་། རིག་པའི་རྩལ་དབང་བཅོ་
བརྒྱད། ཕྱག་རྒྱ་ཟིལ་གནོན་གྱི་དབང་། སྣ་བོ་བའི་རྟ་མགྲིན་བདེ་གཤེགས་
འདུས་པའི་རྗེས་གནང་། ཆོས་རྗེ་བླ་མའི་དམར་ཁྲིད་མུན་ཁང་མ། གྲུབ་ཆེན་
-
-
36



མེ་ལོང་པས་མཛད་པའི་ཁྲིད་ཡིག་གི་སྟེང་ནས་སྙིང་ཐིག་གི་ཁྲིད་སྤྲོས་བཅས་ལ་
སོགས་པའི་དབང་དང་བཅས། ཨ་རོ་སྙན་རྒྱུད་ཀྱི་སྐོར། གཡུང་སྟོན་པའི་
ཊཱིཀའི་སྟེང་ནས་གསང་སྙིང་གི་བཤད་པ། སྤར་ཁབ། ལམ་རྣམ་བཀོད།
དགོངས་འདུས། དེའི་འགྲེལ་པ་མུན་པའི་གོ་ཆ་ལ་སོགས་པ་རྙིང་མའི་སྐོར་གྱི་པོ་
ཏི་མི་གཅིག་པ་ལྔ་བཅུར་ཉེ་བ་ཅིག་ལ་ཐུགས་སྦྱོང་ཆེན་པོ་མཛད་པས་མཁས་བར་
དགོངས། དང་པོ་ལམ་རྣམ་བཀོད་ལ་ཐུགས་འགྲོ་བར་བྱུང་ནས་ལེགས་པར་
གཟིགས་ཤིང་ཐུགས་ཀྱིས་དཔྱད་ཀྱང་དཀའ་བར་བྱུང་། ཆོས་རྗེས་གསུངས་དུས་
དབུནས་ཆོས་ཐུན་གསུམ་ཙམ་སོང་འཚམས་གཞུང་གི་གཤམ་རྣམས་ན་མར་ཁྲོལ་
མར་དགོངས་བྱུང་སྟེ་དེ་བྱིན་བརླབས་སུ་འདུག དང་པོ་ངེད་རང་གིས་སེམས་
ཀྱིས་དཔྱད་པ་རྣམས་ཕྱོགས་སུ་སོང་བ་དཀའ་བར་བྱུང་ལེགས་ལྡན་གྱི་རྗེས་གནང་
ཅིག་ཞུ་བར་དགོངས་པའི་ཚེ་དྲུང་ཆོས་གྲགས་པའི་ཞལ་ནས་ངས་ཞུས་པས་དཀའ་
བཀྱོན་ཆེན་པོ་ཅིག་བྱུང་ནས་གནང་མ་བཏུབ་གསུང་བས་ཞུ་བར་མ་སྤོབས། ཇོ་
བོའི་ཆོས་ཆུང་བརྒྱ་རྩར་གྲགས་པ་ལ་ཆོས་ཚན་བརྒྱད་བཅུ་རྩ་བཞི་ཡོད་པ་གསན།
ཕུར་པའི་དཀྱིལ་ཆོག་གི་ཐིག་རྩ་འདི་སུས་ཀྱང་འབྲུ་མ་ནོན་གསུང་བས་གཟིགས་
པས་ཡུད་ཀྱི་དགོངས་ནས་འདི་བཞིན་འདེབས་པར་འདུག་ཞུས་པས་ཤིན་དུ་མཉེས།
སྣར་ཐང་པའི་དགེ་བཤེས་ཡེ་ཤེས་དཔལ་བྱ་བས་ཕྱགས་ཕྱིར་འབྲངས་ནས་ཞུས་པས་
དབུ་མ་འཇུག་པ་ལ་སྦྱོར་ཊཱིཀའི་ཅིག་བརྩམས། དེར་བཞུགས་རིང་ལ་དབང་ཁྲིད་
ལུང་འབེལ་གཏམ་གྱི་དྲི་བའི་འཕྲ་བཅད་པ་རྣམས་ཀྱི་དུས་འདའ་བར་མཛད།
ཆོས་རྗེ་ཡང་ཤིན་དུ་ཐུགས་དགྱེས་པར་བྱུང་། དགོངས་ཡུལ་གྱི་གསུང་རབ་ཀྱི་གོ་
བརྣམས་ཀྱང་ས་ལོག་གནམ་ལོག་ཏུ་སོང་། སྤྱིར་བླ་མ་རྣམས་སྐུ་དྲིན་ཆེ། ཆོས་
རྗེ་སྒྲོལ་མ་བ་སྐུ་དྲིན་ཤིན་དུ་ཆེ་ཞེས་ཡང་ཡང་གསུང་། ཆོས་རྗེའི་གསོལ་ཇ་བ་



བསོད་ནམས་དཔལ་འབྱོར་ལ་སྤྱོད་འཇུག་གི་བཤད་པ་ཉིན་གཉིས་ལ་ཚར་བ་ཅིག་
གསུངས། ཁོང་སྐྱེས་བུ་དམ་པ་ཅིག་ཡོང་། ཆོས་རྗེ་གཤེགས་ནས་གཟིམས་
ཁང་ཁོ་ནར་མི་ཚེ་སྐྱལ། མཚམས་ཁོངས་ནས་ཁྲིད་རེ་ཙམ་ནི་བཏབ་འདུག་
གསུང་། དེར་བཞུགས་རིང་ལ་མནལ་ལམ་དུ་ཇོ་མོ་ནང་གསལ་བར་གཟིགས།
ཕྱིས་ཕེབས་པས་འཐུན་པར་འདུག ལན་ཅིག་རྟ་ནག་རི་ཁུད་དུ་ཕེབས་པས་དེའི་
འོབས་ལ་སྟོན་པ་བསྟན་པ་འབུམ་པ་གཉིས་ལ་ཁྱེད་གཉིས་ཧོར་འདྲ་བྱེད་པ་ལ་འདི་
ཁ་ཙམ་ལ་མཆོངས་དགོས་པས་མཆོངས་ཤིག་གསུངས་པས་མི་ནུས་པར་འདུག
ངས་ཕྱི་གོས་གྱོན་ནས་མཆོངས་པས་མཆོངས་ཐུབ་གསུང་། དེ་ནས་ཨུ་རྒྱན་རྫོང་
ན་ཆོས་རྗེ་རྒྱལ་སྲས་པའི་དངོས་སློབ་ཆོས་རྗེ་ནམ་མཁའ་གྲགས་པ་ཞེས་བྱ་བའི་སྐྱེས་
བུ་དམ་པ་ཅིག་བཞུགས་པ་མཇལ་དུ་ཕེབས། དུས་རྟག་པར་སྐུ་མཚམས་སུ་
བཞུགས་ནས་མཇལ་ཁ་བུག་སྒོ་ལ་འོང་བ་ཅིག་འདུག ནང་དུ་ཤོག་གསུང་ནས་
ཐོག་རྒྱུད་དེ་ནང་དུ་ཕེབས། ཆོས་རྗེ་རྒྱལ་སྲས་པའི་བཀའ་འབུམ་ཐོར་བུ་བ་
དཔལ་ཡེའི་ཟིན་བྲིས་དང་བཅས་པ་གསན། ཞག་གསུམ་གྱི་བར་དུ་བཞུགས།
མཚན་མོ་འདུ་ཁང་ཅིག་འདུག་དེར་བཞུགས། དེ་ན་རྒས་པོ་ཅིག་ཀྱང་བཞུགས་
འདུག་པས་གསུང་གླེངས་མང་དུ་བྱུང་བའི་མཚན་མོ་ཞིག་ཁོང་ངུ་ཞིང་འདུག
ཁྱེད་བཤུམ་གྱི་ཡོད་པ་མིན་ལ་ཆེ་གསུངས་པས་ཁོང་ན་རེ་བདག་ལ་དང་པོ་ཨ་ཁུ་ཅིག་
ཡོད་པ་དེ་ན་རེ་ངས་བརྒྱགས་སྐུལ་གྱི་ཁྱོད་རང་སློབ་གཉེར་གྱིས་ཟེར་ཁོང་གི་དྲིན་
འཁུར་བབས་ང་རང་གིས་བརྒྱགས་བཙལ་བ་དགའ་བསམ་ནས་མ་ཉན། ང་བོང་
རྒན་འདྲ་བ་ཅིག་བྱུང་། ཉིད་སྐུ་ན་གཞོན་པ་ནས་འདི་འདྲའི་སྐུ་ཡོན་ཏན་ཡོང་བ་
ཟེར། གར་ཕྱིན་དུ་ཐམས་ཅད་ཀྱིས་ཡོན་ཏན་ཡོད་པར་མཐོང་ཡོང་བ་ཅིག་བྱུང་
གསུང་། ཆོས་རྗེ་ནམ་གྲགས་པས་ཁྱེད་ལ་འཁོ་སྟེ་འོང་གསུང་ནས་ལ་སྟོད་དབང་



རྒྱལ་གྱི་རྟགས་ཡིག་ཅིག་གནང་། དེའི་སྟོན་གྱི་བར་དུ་སྒྲོལ་མར་བཞུགས་ནས་དེ་
ནས་བྱང་ཆེན་དུ་ཕེབས། དེ་མ་ཐག་ཏུ་ཇོ་མོ་ནང་སྐོར་དུ་ཕེབས། ཕྱིར་ལམ་
བྲག་རམ་དུ་བཞུགས། དེ་ནས་བོ་དོང་དུ་ཞག་གསུམ་བཞུགས་ཤིང་། བྱ་རྒོད་
གཤོངས་ཀྱི་ཐུགས་རྗེ་ཆེན་པོ་མཇལ་དུ་བྱོན་པས་ལྷ་སའི་བཅུ་གཅིག་ཞལ་དེ་འདྲ་
བརམཐོང་བྱུང་གསུང་། སྤྱི་བོ་ལྷས་པའི་མཁན་པོ་དེའི་སྤྱིལ་པོ་ཅིག་འདུག་པ་
དེར་བཞུགས། ཁོང་ལ་དཔེ་ཆའི་སྦྲགས་ཆེན་པོ་འདུག་པས་ཕོར་པ་ཅིག་ཕུལ་
ནས་དཔེ་ཆ་ཅིག་སླངས་པས་གཅིག་ཁྱེར་ཟེར། འདམས་ཆོག་གམ་གསུངས་པས་
འོན་ཕོར་པ་རང་ཁྱེར་ཟེར་བས། ལས་འབྲེལ་གང་ཡོད་ཅིག་ཤོག་དགོངས་ནས་
པོ་ཏི་གཅིག་འཐེན་པས་ཞི་བྱེད་སྐམ་ལུགས་ཀྱི་སྐབས་དང་གི་གདམས་པ་ཅིག་བྱུང་
གསུང་། དེ་ནས་སྣར་ཐང་དུ་བཞུད་པའི་ལམ་སྟག་ལའི་རྒྱབ་ན་ཚུར་ཕེབས་བའི་
ཚེ། ཆོས་རྗེ་རོང་སྟོན་སྨྲ་བའི་སེང་གེ་ཆེན་པོ་དཔོན་སློབ་རྣམས་ཀྱང་ལ་སྟོད་ལྷོ་
བྱང་ནས། ཕྱིར་དབུས་ཕྱོགས་སུ་འབྱོན་པ་དང་ལྷན་དུ་འཛོམ་བྱུང༌། ཆོས་རྗེ་
ཁོང་རང་ཆིབས་པ་ཅིག་ལ་ཆིབས་པའི་འཕྲལ་དུ་ཕེབས། གང་ནས་ཡིན་གསུང་
བའི་དྲི་རྟོག་མང་དུ་མཛད་ཅིང་འདུག་པ་ལོ་རྒྱུས་མང་དུ་ཞུས་པས་ཞལ་ཀྱལ་ཤིན་དུ་
འཕེལ་བར་བྱུང་། ཁོང་རང་ཆིབས་པའི་སྲབ་མདའ་བཟུང་བ་དེས་ཁ་ལོ་མི་
མཛད་པར་གཡས་གཡོན་དུ་ཀློག་དགོས་དུས། ཕྱག་གི་ཁུ་ཚུར་རྟའི་འགྲམ་པ་ལ་
བརྡེག རྟ་ལྕགས་གིས་མི་བསྐུལ་བར་ཁུ་ཚུར་གྱིས་བསྐུལ་འདུག་པས་མཛད་
ལུགས་ལ་ཉམས་དགའ་ཞིང་མོས་པར་ཡང་བྱུང་གསུང་། དེ་ནས་ཕག་ལོའི་
དགུན་དུ་སོང་བའི་ཚེ་དོན་གཏན་ནས་མེད་པར་དབུས་སུ་ཕེབས་སྙིང་ཤིན་ཏུ་
འདོད་པར་བྱུང་བས་ཕྱག་དཔེ་མང་དུ་ཡོད་པ་རྣམས་སྣར་ཐང་ལ་སོགས་སུ་བཞག་
སྟེ། ཆོས་རྗེ་རོང་པོའི་ཕྱགས་ཕྱིར་བྱོན་པས་ཁོང་དཔོན་སློབ་རྣམས་རིན་དཔུངས་
39



པས་ཆོས་བར་བཏེག་ནས་རོང་དུ་ཀློག་པོ་དགོན་པར་བཞུགས། དེར་ཆོས་རྗེ་
རོང་པོ་ལ་ཕྱག་དང་ཆོས་འབྲེལ་ཡང་མཛད། ཕྱགས་ཕྱིར་བཞུགས་ནས། ཕར་
ཕྱིན་རྩ་ཤེས་དབུ་མའི་བསྡུས་པ་ཆོས་རྗེ་རང་གིས་མཛད་པ་སྤྱོད་འཇུག་རྣམས་
གསན། དེ་ནས་གཡུང་པས་སྤྱན་དྲངས་ནས་དབེན་དམར་དུ་ཕེབས་བའི་ཕྱགས་
ཕྱིར་ཡང་བྱོན། དབེན་ད་མར་གྱི་བླ་མ་ཅིག་གཤེགས་པའི་གདུང་ལོ་དུས་སུ་
སྦྱངས་པའི་ཚེ་ཆོས་ལུང་མཁན་ཆེན་བསོད་རིན་པ་སྤྱན་དྲངས་འདུག ཆོས་རྗེ་
རོང་པོ་བ་དཔོན་སློབ་ཀྱང་སྤྱན་དྲངས་པའི་གྲལ་དུ་མཁན་ཆེན་བསོད་རིན་པ་དེ་
འབྲི་གུང་དཔལ་འཛིན་གྱི་གྲོགས་མཆེད་དུ་འདུག་པས། འཕྲོས་གཏམ་གྱི་ཞོར་ལ།
རྙིང་མ་ལ་ཞལ་མང་དུ་གཏོང་ཞིང་འདུག ཁྱད་པར་གསང་སྙིང་ན། ཚེག་ནི་
ཤེས་རབ་མིང་དུ་སྨྲ། ཟེར་བ་ཡོད། རྒྱ་གར་ཡི་གེ་ལ་ཚེག་མི་ཡོད། དེས་
ཀྱང་རྒྱ་གར་མ་མིན་པར་གྲུབ་ཟེར་བས། གཞན་སུས་ཀྱང་ལན་མི་གསུང་པ་ལ།
དེའི་ལན་མཛད་དེ། དཔུང་བཟང་ནས། བཟླས་བརྗོད་བྱེད་ཚེ་མི་དལ་མི་
མྱུར་ཞིང་། གུག་བཀྱེད་ཚེག་བར་གླད་ཀོར་ཉམས་པ་མིན། ཞེས་ཚེག་བར་
ཡོད་པར་ཡང་གསུངས་འདུག ངོ་བོ་ཉིད་མེད་པས་མཛད་པའི་མདོ་སྡེ་རྒྱན་གྱི་
འགྲེལ་བཤད་ན་ཡང་། ཨི་ནི་དབང་ཕྱུག་ཆེན་པོ་འོ་ཞེས་བྱ་བ་ནི་ཡི་གེ་གཅིག་མ་
ཡིན་ཏེ། ཚེག་གིས་བཅད་པར་བྱ་བའི་ཕྱིར་རོ། ཞེས་བཤད་འདུག་པ་
གསུངས་པས་ཁོང་ཅི་ཡང་མི་གསུང་། ཡང་ཁོང་ན་རེ་དུས་ཡིན་ན་འདུས་བྱས་
ཡིན་པས་ཁྱབ་པ་ལ། གསང་སྙིང་པ་རྣམས་འདུས་མ་བྱས་ཀྱི་དུས་ཁས་ལེན་པར་
འདུག་ཟེར་བས། གསང་སྙིང་ན་འདུས་མ་བྱས་ཀྱི་དུས་བྱ་བ་བཤད་པ་མེད།
དུས་གསུམ་གྱི་སྟེངས་སུ་འབྱུང་བར་མ་ངེས་པ་ཞེས་བྱ་བ་ཞིག་དང་བཞིར་བཤད་དེ།
དེ་མ་འོངས་པ་ལ་འབྱུང་ངེས་ཅིག་དང་མ་ངེས་པ་ཅིག་གཉིས་སུ་ཕྱེ་བ་ཡིན་གསུངས་
40



པསཡང་ཅི་མི་གསུང་པར་འདུག་ཡང་ཁོང་ན་རེ། ཐེག་བརྒྱད་ཟིལ་གྱིས་གནོན་
པའི་ཕྱིར། ཕག་མོས་ ཤཱཀ་ཐུབ་གདན་དུ་བྱས། ཟེར་བ་ཡོད་ཟེར་བས།
རྣམ་སྣང་མངོན་བྱང་གི་དཀྱིལ་འཁོར་ན་ཤཱཀྱ་ཐུབ་པ་དཀྱིལ་འཁོར་གྱི་ཟུར་དུ་ཕུད་
ནས་གཙོ་བོ་རྣམ་སྣང་མི་སྐྱ་དེས་བྱས་པ་ཡོད་པ་གསུངས་པས་དེ་ལའང་ཅི་མི་གསུང་།
ཆོས་རྗེ་བློ་མཆོག་པ་གྲལ་དེར་བྱོན་ཡོད་པ་ན་རེ་ནང་ནས་རྒྱུག་བཟང་པོ་འདུག་སྟེ།
ལར་གྱི་དེ་འདྲའི་རྫོང་འཛིན་དཀའ་གསུང་། ལན་ཕྱི་མ་དེ་བློ་བཟོས་ལྟ་བུར་
བཏབ། ཁོང་རང་ནི་ཅི་ཡང་མི་གསུང་། ཚེག་རྒྱ་དཔེ་ལ་ལར་ཡང་འདུག
ཐམས་ཅད་ལ་ཡོད་པའི་ངེས་པ་མི་འདུག་སྟེ། དེའི་སྐྱོན་བཟུང་མ་བཟུང་མེད།
དུས་ལའང་འདུས་མ་བྱས་ཀྱི་དུས་ཡོང་མི་ཡོང་ལས་འདུས་མ་བྱས་ཀྱི་འཁོར་བ་ཡོད་
པར་ཡང་དཔལ་ཕྲེང་གི་མདོ་ལས་བྱུང་སྟེ་དེ་དུས་དེའི་ལན་ནི་མ་བཏབ་གསུང་།
དེ་རེས་ཆོས་རྗེ་རོང་ཆེན་པའི་གསུང་ཆོས་ཀྱི་སྐུར་ཆག་པ་ཡང་མཛད། དེ་ན་དྲུང་
ལོ་ཙཱ་བ་ཕེབས་ཡོད་པའི་ཞལ་ནས་ཆོས་རྗེ་རོང་པོའི་བཤད་པའི་སྒྲོས་ཅིག་ལ་བསྟོད་
རམཛད་ཅིང་འདུག་པས་མཁྱེན་རབས་འདི་ཙམ་ལ་ཆོས་སྐད་དེ་ཙམ་ལ་ཐུགས་
དངངས་མི་དགོས་ཞུས་པས་འོ་ན་ཉིད་ཀྱིས་གང་ཡིན་ཅིག་ལ་ད་ལྟ་རང་ཊིཀ་
བརྩོམས་དང་གསུང་བྱུང་བས། དབུ་མ་ལག་ཚད་ཀྱི་འགྲེལ་པ་བརྩམས། དེ་
ནས་ལོ་གསར་དུ་ཉེ་བ་ན་ཟླ་མེད་དུ་ཡར་ཀླུངས་སུ་ཕེབས། ཡུམ་ལ་སོགས་པ་
རྣམས་ཡུལ་དོན་ནས་འདུག་པས། ཁོང་རྣམས་ཀྱི་བྱ་བའི་གཉེར་ཁ་མཛད་དགོས་
བྱུངནས་སྣར་ཐང་དུ་ཡར་ཕེབས་རྩིས་བཤོལ་ཏེ་ཕྱག་དཔེ་རྣམས་ལེན་དུ་བཏང་།
བྱི་བ་ལོའི་(1420ལོ) དཔྱིད་ལྷ་ཁང་སྟེང་ཕྱག་འབུལ་ལ་ཕེབས། བགྲེས་སུ་མ་
སོང་བར་འདུག་པ་ཐུགས་ལ་བཏགས་ཞུས་པས། འདི་ཁ་ལས་རྒན་དུ་འགྲོ་མ་
ཤེས་པ་ཡིན་མེད་གསུང་། ཤིན་དུ་དགྱེས་པའི་སྟོབས་ཀྱིས་དཔོན་སློབ་འབེལ་



གཏམ་ཁོ་ནས་དུས་འདའ་བར་མཛད་པས་ཨ་ཁུ་དགེ་སློང་གིས་ཇ་ནག་གི་གཞུར་ཆུ་
སྐོལ་ཀྱོགས་གང་ཁྱེར་བྱུང་ནས་དཔོན་སློབ་གཉིས་པོ་ལ་བསྟན་ནས་ད་འདི་ལ་ཅི་
འདུག་པ། ངས་ཀྱང་སུན་བཅོ་བརྒྱད་ཀྱི་བར་དུ་བཏུངས། འདིས་སུན་ཉི་ཤུ་
རྩགཉིས་སོང་ཟེར་བ་ཡང་ཡོད། དེ་ནས་སློབ་དཔོན་སྟོན་བློ་བས་སྦྱིན་བདག་
མཛད་ནས་ནམ་ཡིན་དུ་ལྷ་ཁང་སྟེངས་སུ་ཕེབས་པས་ཆོག་པས་ལྷ་ཁང་སྟེང་པ་མ་
གཤེགས་བར་དུ་ལན་མང་དུ་བྱོན་ནས་སྲོག་འཛིན་གྱི་ཁྲིད། ངོ་སྤྲོད་ཡང་དག་
དོན་གསལ། ཚེ་དཔག་མེད་གྲུབ་རྒྱལ་མའི་ཁྲིད། རྟ་མགྲིན་ལྷ་བཞིའི་དབང་།
ཕུར་པ་མན་ངག་དྲུག་པའི་དབང་། རྟ་མགྲིན་ཡང་གསང་ཁྲོས་པའི་དབང་དང་།
དེའི་གཏེར་ཆོས་པོ་ཏི། ཞི་བྱེད་བརྒྱུད་པ་ཕྱི་མའི་བློ་སྦྱོང་གི་དབང་། ཞང་བློན་
གྱི་རྗེས་གནང་དང་གདམས་སྐོར་པོ་ཏི་གཅིག་མདོ་ཏིང་ངེ་འཛིན་གྱི་རྒྱལ་པོ།
ཕྱག་རྡོར་བཀའ་འབུམ་ལ་སོགས་པ་མང་དུ་གསན། ལུང་ལ་སོགས་པ་མཛད་
པའི་སྐབས་སུ་དོར་མ་ཧྲུལ་པོ་རྒྱུས་ཀྱིས་གོན་ཟེར་བ་དེར་འདུག་གསུང་ནས་སྤྱན་
གྱིས་ཆེར་མི་གཟིགས་བཞིན་དུ་ཆོས་རྣམས་གསུངས། སློབ་དཔོན་སྟོན་བློ་བ་
ཐུགས་འཇོག་པའི་སྟོབས་ཀྱིས་ཁོང་གཤེགས་རྗེས་སུ་བྱ་བ་རྣམས་གནང་བར་ཞུས་
པས་བྱ་བ་ཐམས་ཅད་མཛད་པས་ཉེ་གནས་ཤིག་ཡོང་པ་སེམས་འཁངས་པའང་
བྱུང་། ཕྱིས་ལན་ཅིག་ཁོས་བཟོད་པར་གསོལ་ནས། ཇ་ཞུས་འབུལ་བ་བྱས་པ་
བཞེས་པས་ཆོས་རྗེ་ལྷ་ཁང་སྟེངས་པའི་གསུང་ནས་ཁྱེད་ཀྱིས་ཁོའི་ཇ་བཞེས་སམ་
གསུང། བཏུངས་ལགས་ཞུས་པས་དེ་ལེགས། ཡུན་རིང་ཁྲོ་བ་དཔལ་ལྡན་བླ་
མ་མིན། ཟེར་བ་ཡིན་གསུང་། གདན་ས་བ་སངས་རྒྱས་རྒྱལ་མཚན་པས་ཆོས་
ཀྱི་དྲི་བ་མང་དུ་ཞུ་བ་རྣམས་ཀྱི་ལན་ལེགས་པར་བཏབ་པས། ཁོང་ཡང་དགྱེས་ཏེ་
ཕྱི་རོལ་གྱི་གྲོག་ཁ་འདྲ་བ་རེར་བཞུགས་ནས་ཆོས་གཏམ་མང་དུ་མཛད། ལན་
42



ཅིག་ལྷ་ཁང་སྟེངས་པའི་གསུང་ནས་གདན་ས་བ་ལ་ཁྱེད་ཀྱིས་གར་ཕྱིན་གསུང་།
ངས་དྲུང་པ་དང་འབེལ་གཏམ་བྱས་པ་ལགས་ཞུས་པས། ཁོང་གི་དུས་འཁོར་
ཆོས་རྗེ་ཕྱོགས་པ་དང་མཐུན་པར་འདུག་གམ་གསུང་། མི་མཐུན་པར་འདུག་
ལགས་ཞུས་པས་དེ་ཅི་ཡིན་ནམ་མཐུན་པ་ཅིག་འོང་ཐང་བ་ལ། ཁོང་སྐྱེ་བ་སྔ་མ་
དུས་འཁོར་མཁྱེན་པ་ཅིག་ཡིན་པར་འདུག་གསུང་སྐད། དེ་ཐུགས་བདེན་པར་
འདུག དུས་འཁོར་སློབ་པ་ལ་ཚེགས་མ་བྱུང་། དེ་དང་འདྲ་བར་གསང་
འདུས་འདི་ཡང་སྐྱེ་བ་སྔ་མ་སློབ་མྱོང་འདུག དེའི་དོན་གྱིས་སློབ་པ་ལ་ཚེགས་མ་
བྱུང་གསུང་གདན་ས་བས་ལྷ་ཁང་སྟེང་པའི་དྲུང་དུ་ང་ཕར་ཕྱིན་ཅིག་ཁོང་ལ་ཞུ་བ་
ཡིན་ཞུས་པས་དུས་འཁོར་རང་ལ་ནན་ཆགས་མཛོད། ད་ལྟར་གྱི་ཕར་ཚད་པ་
འདི་རྣམས་ལ་ཆོས་ཀྱི་མགོ་རྩ་མི་འོང་བར་འདུག ད་ལྟའི་ཕར་ཚད་པས་དུས་
འཁོར་གྱི་མདོར་བསྡུས་དང་པོ་ཡང་དགའ་གསུང་འདུག ཆོས་རྗེ་ལྷ་ཁང་སྟེངས་
པ་རང་ཤིན་དུ་ཐུགས་རྗེས་འཛིན་པའི་སྟོབས་ཀྱིས། མཆེད་ཟླ་དབོན་པོ་གྲ་པ་
ཐམས་ཅད་ཐུགས་དགྱེས་པར་བྱུང་བ་ཡིན། སྤྱིར་བླ་མ་ཐམས་ཅད་སྐུ་དྲིན་ཆེ།
ཁྱད་པར་ཆོས་རྗེ་འདི་ཤིན་དུ་སྐུ་དྲིན་ཆེ་བ་ཡིན། ད་ལྟར་ཚེ་རིང་པོ་ཡོང་བ་འདི་
ཡང་ཁོང་གི་ཚེ་སྒྲུབ་ཅིག་གནང་བ་དེའི་ཡོན་ཏན་ཡིན་པ་འདྲ། ལར་གྱི་བདག་གི་
བླ་མ་དེ་ཡབ་མེས་རིམ་པ་ཐམས་ཅད་ཀྱང་ཐུགས་དམ་དང་སྐུ་ཡོན་ཏན་ཆེ། ཁྱད་
པར་ཆོས་རྗེ་རིན་པོ་ཆེ་རང་སྐུ་ན་གཞོན་ནུ་ལ་རབ་ཏུ་བྱུང་ནས་ཚུལ་ཁྲིམས་ཕུན་སུམ་
ཚོགས་པ་དང་ལྡན། དང་པོར་ཕར་ཚད་ཀྱི་ཡོན་ཏན་ཐམས་ཅད་ལེགས་པར་
བཅད། རྙིང་མའི་བཀའ་གཏེར་གཉིས་ཀའི་མཁྱེན་པ་རྒྱ་ཆེ། གསར་མའི་དུས་
འཁོར་ལ་སོགས་པའི་རྒྱུད་དང་སྒྲུབ་ཐབས་ལ་སོགས་པ་དུ་མ་མཁྱེན། ཀུན་
མཁྱེན་ཆེན་པོ་ཇོ་མོ་ནང་པ་དང་
། ཆོས་རྗེ་བླ་མ་དམ་པ་དང་། ལོ་ཆེན་བྱང་རྩེ་
43



དང༌། ཆོས་རྗེ་ཕྱོགས་པ་ལ་སོགས་པའི་སྐྱེས་བུ་དམ་པ་མང་དུ་བསྟེན། དུས་
འཁོར་གསུང་བས་སྐུ་འཁོར་ན་དུས་འཁོར་འཆད་མཁན་ཡང་གསུམ་བཞི་ཙམ་ཡོད།
ཁྲིད་རྒྱུན་དུ་གནང་བས་ཁང་པ་རྣམས་ན་མུན་ཁང་མེད་པ་ཆེར་མོད། གྲྭ་བ་
ཐམས་ཅད་ལ་ཉམས་བཟང་པོ་སྐྱོང་རྒྱུའང་ཡོད། བླ་མ་ལ་གུས་པ་ཡང་ཞེ་ཐག་པ་
ནས་བྱེད། ཆོས་རྗེ་རིན་པོ་ཆེ་སྐུ་སྐྱེ་སྔ་མ་དགའ་ལྡན་ནས་འཕོས་པར་བྱེད་པས་
ཐུགས་ངང་རྒྱུད་བཟང་། སྐུ་དྲུང་ན་ཡུན་དུ་བསྡད་པ་དག་གིས་ཀྱང་ཐུགས་ཁྲོས་
པམཐོང་མ་མྱོང་བ་ཡིན། མི་ཤི་ནས་མེད་ན་མ་གཏོགས་ད་ལྟར་བའི་མིའི་སྐྱོན་
བརྗོད་གཏན་ནས་ མི་མཛད་ གསུང་ ནས་ གུས་ པ་ཆེན་ པོ་མཛད་ པ་ ཡིན་ནོ།
དགུང་ལོ་ཉི་ཤུ་རྩ་དགུ་བཞེས་པ་བྱི་བ་ལོའི་(1420ལོ)དཔྱིད། རྩེས་ཐང་ནས་
སློབ་དཔོན་བསམ་བཟང་པ་དཔོན་སློབ་གཉལ་དུ་ཁྲ་པ་མཁན་པོས་ཆོས་བར་ལ་
སྤྱན་དྲངས་པའི་ཕྱག་ཕྱིར་ཕེབས་ནས་སློབ་དཔོན་པས་ཚད་མ་རྣམ་འགྲེལ་གསུངས་
པ་རྫོགས་པར་གསན། ལྟེའུ་ར་པ་ཆོས་རྗེ་ཡེ་ཤེས་དཔལ་བཟང་པ་ལ་གསང་
འདུས་ཆག་ལུགས་གསན་པར་བཞེད་ནས་ཕེབས་པས་ཁོང་གི་མཇལ་ཁ་མ་བྱུང་།
ཁ་ཅིག་ན་རེ། ཁོང་ལ་ཇོ་མོ་ཅིག་ཡོད་པས་དེས་ཐུགས་ཞུམ་པ་ཡིན་ཟེར། ང་
ལ་ཇོ་མོ་ཡོད་མེད་ལ་ཁྱད་མེད་པ་ཡིན་ཏེ་གསུང་། དེ་དུས་གདན་ས་ན་དྲུང་
བསམཔ་བཞུགས་འདུག་པས། གྲུབ་ཆེན་པ་ནས་བརྒྱུད་པའི་དུག་སྔགས་ཤིག་
གསན། གསེར་ཕྱེ་ཁའི་མཆོད་རྟེན་མཇལ་དུ་བཞུད་ནས་ཞག་གསུམ་ཙམ་སྐོར་བ་
མཛད། དེ་རེས་མཆེད་གྲོགས་ཐམས་ཅད་དངོས་པོ་སྒྲུབ་ཅིང་འདུག ངས་ནི་
དཔེ་ཆ་ཁོ་ན་སྒྲུབ་པས་བོང་རྒྱབ་ཅིག་བྱུང་བ་སྤྱན་དྲངས་ཡོངས། ཁོང་ཚོ་དང་ཞེ་
འདོད་སོ་སོར་སོང་བས་ལན་པ་ཡིན་གསུང་། འཇམ་དབྱངས་ཀྱི་བསྟོད་པ་གང་
བློའི་འགྲེལ་བ་ཞིག་ཀྱང་བརྩམས། དེའི་དབྱར་སྤྱན་གཡས་སུ་བཞུགས་ནས་དུས་
44



འཁོར་གསུངས། དབྱར་མཇུག་རྡོ་རྗེ་འཛིན་པ་བཀྲ་ཤིས་བཟང་པོ་བས་རྡོ་ཐོག་
ཏུ་སྤྱན་དྲངས་ནས་བླ་མར་བཟུང་། དེར་ཁོང་ལ་ཕུར་པ་ལྷ་ནག་དང་། གསང་
ལྡན་གྱི་དབང་། ཕུར་པ་རྩེ་ཐུང་གི་བཤད་འབུམ་རྡོ་རྗེ་དོན་གསལ་རྣམ་དག
སྤར་ཁབ་ཀྱི་འགྲེལ་བ་དཔལ་ལྡན་རྡོ་རྗེ་རྒྱལ་མཚན་གྱིས་མཛད་པ་རྣམས་གསན།
གསང་སྙིང་ལ་བོད་ཊིཀ་མང་དུ་འདུག་ནའང་འགྲེལ་བཤད་འདི་ལས་མ་གཟིགས་
གསུང་། ཡང་དག་མེ་གཅིག་གི་དབང་ལ་དབང་བཞི་ཀ་ཚང་མ་ཡོད་པ་ཅིག་
གནང་། ཁོང་གིས་གནས་རྙིང་གི་མཁན་པོ་རིན་ཆེན་རྒྱལ་མཚན་ལ་གསན་པར་
འདུག་གསུང་། གཞན་ཡང་ཁོང་ལ་གུ་རུ་དྲག་པོའི་དབང་དང་སྒྲུབ་སྐོར་མང་དུ་
བཞུགས་འདུག་པ་རྣམས་ཀྱང་ཞུས། དེའི་སྟོན་ཀུན་བཟང་རྫོང་ཞེས་བྱ་བའི་རི་
ཁྲོད་དུ་བཞུགས་ནས་གཤིན་རྗེ་གཤེད་ལ་ཐུགས་དམ་དུ་མཛད་པས། ཐུགས་ཀྱི་
ངེས་ཤེས་ལ་བྱིན་བརླབས་གནས་དེ་ཉིད་དུ་ཡང་བྱུང་། དེ་ནས་ཕྱི་ཞིག་ན་ནི་དེའི་
བྱིན་བརླབས་ཆེན་པོ་བྱུང་བར་གོ་གསུང་། དེར་ཐུགས་དྭངས་ནས་རྒྱལ་བཟང་
རིན་རྒྱལ་གྲོངས་པ་ཐིངས་བའི་མནལ་ལམ་བྱུང་། དེ་ནས་རྩེས་ཐང་གི་སྣང་བ་ཁྲ་
མོར་བཞུགས་ནས་དུས་འཁོར་ལེའུ་དང་པོའི་མཇུག་གི་གོ་སླའི་ཊིཀ་ངང་མོ་རྣམ་
རྩེན་ཡང་བརྩམས། ནམ་རྫོང་སྟེངས་པ་ཤཱཀྱ་དོན་གྲུབ་གྱིས་ཞབས་ཏོག་ལེགས་
པར་བྱས་ནས་ནམ་རྫོང་སྟེངས་སུའང་ཐོགས་རེ་བཞུགས་དུས། ཕྱིས་ཁོང་ཤིན་དུ་
དད་དེ་མི་གཞན་དང་ངེད་ཀྱི་ཆོས་རྗེ་གཉིས་མི་འདྲ། ལོ་སྐོར་བཅུ་གཉིས་རང་
ལའང་བྱི་ བ་བྱི་བར་མི་ གཅིག གླང་གླང་དུ་ མི་ གཅིག་ ཟེར་བའང་ཡོད།
དགའ་ལྡན་གླིང་གི་བླ་མ་ཡོན་ཏན་ལྷུན་གྲུབ་པའི་སར་ཕེབས་ནས་གསུང་རབ་ཀྱི་
འབེལ་གཏམ་མང་དུ་མཛད། ཁོང་ན་རེ་དེ་རིང་སློབ་དཔོན་གཞོན་ནུ་དཔལ་
འདིར་བྱོན། ཇ་དཀར་ནི་མེད་ཇོ་ནག་ཡང་སྐོལ་ཡང་སྐོལ་བྱས། ཆོས་ཀྱི་



གསུང་གླེངས་མང་དུ་བྱུང་སྐྱེས་ཐོབ་ཀྱི་ཤེས་རབ་དེ་ང་ཆེ་བར་འདུག སྦྱངས་
སྟོབས་ཀྱི་ཤེས་རབ་དེ་ཁོང་ཆེ་བར་འདུག བསྒོམས་པའི་ཉམས་མྱོང་དེ་ཨ་ཕོ་
བཟང་བར་འདུག་གསུང་སྐད། གླང་ལོའི་(1421ལོ) དབྱར་ཆོས་རྗེ་རོང་ཆེན་
པ་དཔོན་སློབ་ཐང་པོ་ཆེར་ཆོས་བར་ལ་ཕེབས་པས་དེར་ཕེབས་ནས་དཔོན་སློབ་
རྣམས་ལ་བསྙེན་བཀུར་ཞིག་ཀྱང་ཞུས། རྒྱུད་བླ་མ་གཞུང་རྐྱང་གི་བཤད་པ་དང་
རྣམ་ངེས་ཀྱི་བཤད་པ་གསན་ཞིང་། སྤྱི་ཆོས་གསུང་བ་རྣམས་ཀྱང་གསན།
གསང་འདུས་རིམ་ལྔའི་བཤད་པ་ཅིག་ཞུས་པས་འདི་ལ་ངེད་རང་ཚེ་ཕོ་ཚོད་སུ་ཚ་
ཡིན་གསུང་ནས་གནང་། ཆོས་རྗེ་དེ་ཇོ་བོ་ཤིན་དུ་བཟང་། གྲུབ་མཐའི་ཕྱོགས་
ཞེན་ཡང་ཆུང་། ཞལ་ནས་ཀྱང་ཐོག་མ་མེད་པ་ནས་ཀྱི་དངོས་འཛིན་གྱི་འཆིང་
བས་ཆོག དེའི་སྟེངས་སུ་གྲུབ་མཐའི་འཆིང་བའི་སྣོན་མ་མི་དགོས་གསུང་
འཕྲལ་དུ་ནི་ཆོས་ཁྲི་ཁར་ཕག་ཕག་དང་ཞལ་ཕོ་མང་པོ་མཛད་ཅིས་མཁྱེན་རབ་དང་
ཇོ་བོ་བཟང་བ་སོགས་ཀྱི་ཚབ་དུ་མ་གསུང་བ་ཐོས་སོ། ཐང་པོ་ཆེ་པའི་བླ་མ་ཉི་མ་
བ་ལ་ཐུབ་པ་དགོངས་རྒྱན་གྱི་ལུང་ཅིག་ཞུས་པས་ཁོང་ང་ལ་ལུང་མེད་གསུང་སྟེ་
གསེར་ཁང་པའི་ཕྱོགས་མཐོང་གིས་མི་གནང་བར་འདུག་གསུང་། དེ་རྗེས་སྟོན་
ཁར་སོང་བ་དང་། དྲུང་ལོ་ཙ་བའི་གསུང་ནས་ཆོས་རྗེ་སྒྲོལ་མ་བ་དེ་ཡང་ཕེབས་
ཡོད་པར་འདུག་གསུང་བས་གཟིགས་སུ་བྱོན་པས། རྩེས་ཐང་གི་བསམ་གཏན་
གླིང་དུ་ཕེབས་འདུག་ནས་དེར་བཞུགས་ཏེ། མདོ་དབང་ཆེན་མོ་གནང་བའི་
དབང་རྒྱ་ཡང་མཛད། དབང་མི་བདུན་བཅུ་རྩ་ལྔ་ཙམ་གྱིས་ཟླ་བ་གཅིག་གི་བར་
ཞུས། གཞན་ཡང་སྒྱུ་འཕྲུལ་ཞི་ཁྲོ། དོང་སྤྲུགས། ཚེ་བདག་ལ་སོགས་པའི་
དབང་མང་པོ་དང་། གསང་སྙིང་ལམ་རིམ་དང་བཅས་པའི་བཤད་པ་དང་ལུང་
མང་པོ་མཛད་པ་ཕལ་ཆེ་བ་དང་། ཁ་ཅིག་གིས་གཤིན་རྗེ་ཁ་ཐུན་གྱི་སྐོར་རྣམས་
46



ཞུས་པའི་ཞར་ལ། དེའི་ཆོས་སྐོར་བརྒྱད་ཙམ་གྱི་ལུང་ཡང་གསན། འབུལ་བ་
བསྙེན་བཀུར་ལན་གཉིས་ཙམ་ཞུས། ལན་ཅིག་རབ་བརྟན་གླིང་ན་བཞུགས་
འདུག་པས་ཕྱག་འབུལ་དུ་ཕེབས་པས་སྟག་རྩེ་བ་དང་ཡང་ཡོན་མཆེད་ཀྱི་འབྲེལ་དེ་
ནས་བྱུང་བ་ཡིན། སྟག་གི་ལོ་(1422ལོ)ལ་སྒོ་མོ་རིན་པོ་ཆེ་བཟང་པོ་དཔལ་བ་
སྣེའུ་གདོང་རྩེན་བཞུགས་པ་ལ་གཟུངས་གྲྭ་ལྔའི་དབང་ལོ་ཙཱ་བ་རིན་རྣམ་པའི་ཡིག་
ཆ་ལ་བརྟེན་པ་དང་། གཏེར་མའི་ཚེ་སྒྲུབ་འདི་བྲན་ཀ་དཔལ་ཡོན་གྱིས་སྒྲུབས་
པའི་ལྕགས་ཀྱི་སྲེག་པ་རྩ་དེ་ཡིན་པར་འདུག་གསུང་ནས་གནང་བ་ཡིན་གསུང་།
དེ་ནས་ཡོས་ལོའི་(1423ལོ)བར་དུ་རྩེས་ཐང་དུ་གཙོ་བོར་བཞུགས། དེ་རེས་ལྷ་
ཁང་སྟེངས་སུའང་བཞུགས། ཡར་འབྲོག་གི་ཆབ་ཚན་ལ་ཕེབས་ནས་སྐྱེས་མཆོག་
སྨོན་ལམ་པ་གསེར་གླིང་ན་བཞུགས་པའི་སྐུ་མདུན་དུ་མཇལ། བློ་སྦྱོང་སེམ་པའི་
རིམ་པ་གསན། དེ་ནས་འཇམ་དབྱངས་ནམ་མཁའ་བཟང་པོ་དང་མཇལ།
ཆོས་རྗེ་རང་བྱུང་རྡོ་རྗེའི་ཆོས་དྲུག་གསན། འབེལ་བའི་བཀའ་མཆིད་ཀྱི་དྲི་བ་
མཛད་པ་རྣམས་ཀྱི་ལན་ལེགས་པར་བཏབ། ཁོང་མདོ་མང་ཀྱང་ཚར་གསུམ་
གཟིགས། དེའི་དོན་ལ་ཐུགས་ལེགས་པར་ཞུགས་ནས་ཞག་བདུན་བདུན་གྱི་བར་
དུམནལ་མེད་པ་ཡང་བྱུང་འདུག་གསུང་། གླང་ལུང་པའི་ཞལ་ནས་སློབ་དཔོན་
པ། རྗེས་ཐོབ་དང་རྗེས་ཤེས་ཟེར་བའི་ཁྱད་པར་ཅི་ཡིན་པ་གསུང་། མཉམ་
གཞུག་གི་སྟོབས་ཀྱིས་དེ་ལས་ལངས་པའི་ཚེ་ཡོན་ཏན་ཅིག་སྐྱེས་པ་ལ་རྗེས་ཐོབ་དང་
དེ་མ་ཡིན་པའི་ཤེས་པ་ལ་རྗེས་ཤེས་ཟེར་བ་ཡིན་ལ་ཆེ་ཞུས་པས། དེ་ཁ་བཞིན་
ཡིན་པའི་འཐུན་འགྱུར་ཡང་གནང་། རབ་བརྟན་གླིང་ན་མཁན་ཆེན་རྒྱལ་བཟང་
པ་བཞུགས་འདུག་པས་ཕྱག་འབུལ་དུ་ཕེབས་ནས་སྦྱོར་དྲུག་བསྡུས་པ་ཅིག་ཀྱང་
གསན། ཀུན་མཁྱེན་པ་བདེ་གཤེགས་སྙིང་པོ་གང་ལ་བཞེད་པ་འདུག་གསུང་།



རྣམ་ཀུན་མཆོག་ལྡན་ལ་བཞེད་པ་འདྲ་ཞུས་པས། ཀུན་མཁྱེན་ཤངས་པའི་བཞེད་
དྲིས་པ་ཡིན་གསུང་། མེད་དགག་ ལ་བཞེད་པར་འདུག་ལགས་ཞུས་པས།
ནིམ་པའི་ཤིང་ལས་རྒུན་འབྲུམ་མིན་ཏེ། ཟེར་བ་རྣམས་ཐོན་པར་འདུག་གམ་
གསུང་། ལེགས་པར་བཏོན་པས། སྟོང་པ་ལས་ནི་མྱང་འདས་བདེ་བ་ཟེར་
བའི་སྟོང་པ་དེ་མེད་དགག་ལ་ཟེར་བ་ཡིན་གསུང་། འདི་ཁ་ནས་བདེ་གཤེགས་
སྙིང་པོ་དེ་གང་ལ་བཞེད་ཞུས་པས། དེ་བཞིན་ཉིད་ལ་བྱེད་གསུང་། དེ་བཞིན་
ཉིད་དེ་ཁ་ངོས་གང་ལ་འཛིན་ཞུས་པས། བུམ་པ་རང་བཞིན་མེད་པ་ལ་བྱེད་
གསུང་། དེ་ཁ་མེད་དགག་མ་ལགས་སམ་ཞུས་པས་ཅི་ཡང་བཀའ་མི་གནང་།
དེ་ཉིན་གསུང་བར་མི་བཞེད་པ་དང་ཐུག་པ་ཡིན། རྒྱུད་བླའི་འགྲེལ་བ་ན།
རྒྱས་པར་བཀོད་ཚར་འདུག་པས་མེད་དགག་ལ་མི་བཞེད་པར་འདུག་གསུང་།
དེ་ནས་དགུང་ལོ་སུམ་བཅུ་རྩ་གསུམ་བཞེས་པ་ཤིང་ཕོ་འབྲུག་(1424ལོ)གི་དཔྱིད་
རྐྱང་ཆེན་དུ་ཕེབས་ནས་སླར་ཡང་དུས་འཁོར་རྒྱུད་འགྲེལ་གྱི་དཀའ་བའི་གནས་
རྣམས་ལ་དྲི་གཏུག་གིས་ལེགས་པར་གཏན་ལ་འབེབས་པར་ཞུས་པས། རྐྱང་ཆེན་
པ་ཐུགས་སྤྲོས་པ་ཆུང་བའི་སྟོབས་ཀྱིས་ཡོངས་སུ་རྫོགས་པར་ནི་མ་སོང་། རྐྱང་
ཆེན་པ་ལུགས་བསྟོད་ན་བླ་མ་དབོན་པ་ཞེས་བྱ་བ་ཅིག་བཞུགས་པ་མཇལ་དུ་ཕེབས་
གསུང་བས་དེའི་ཕྱག་ཕྱིར་ཕེབས་ནས་དབོན་པ་ལ་གཟའི་སྐོར་རྣམས་ཞུས་པས།
བསྒོམ་བཟླས་ཅིག་གནང་ནས་མེ་ཕར་ཕུས་པས་སྨ་ར་ཚུར་ཚིག་ཡོང་བ་ཡིན་ནོ་
གསུང་ནས་རྗེས་གནང་ནི་གནང་མ་བྱུང་། ཁོང་ཀུན་མཁྱེན་ཚུལ་བློའི་དབོན་
པོར་འདུག་གསུང་། དེ་ནས་དཔོན་སློབ་ཁ་ཡར་ཅིག་མཛད་ནས་ཆོས་རྗེ་རོང་
ཆེན་པ་སྐྱིད་སྨད་སྙེ་ཕུ་བཤུག་བསེབ་ན་བཞུགས་པའི་སྐུ་མདུན་དུ་ཕེབས། སྤྱི་
ཆོས་གང་གསུང་རྣམས་དང་། ཁྱད་པར་ད་མར་སྟོན་རྒྱམ་རིན་པས་དབུ་མ་
48



འཇུག་པ་གསན་ཞིང་འདུག་པ་ལྷན་དུ་ཞུས། དམར་སྟོན་པ་འདུལ་བ་གསུང་གི་
འདུག་པ་དང་། ཆོས་རྗེ་རོང་ཆེན་ལ་ངན་སོང་སྦྱོང་རྒྱུད་ཀྱི་བཤད་པའང་གསན།
ཤུག་གསེབ་ཀྱི་བླ་མ་དེ་ལ་བླ་མ་དགོངས་འདུས་ཀྱི་གཏེར་ཆོས་པོ་ཏི་ཆེན་པོ་བདུན་
འདུག་པ་རྣམས་ཀྱང་གཡར་ནས་ལེགས་པར་གཟིགས་ནས་གཏད། ཁོང་ན་རེ་
ངེད་ཀྱི་འདི་ཚོ་ལ་དྲུང་ལོ་ཙཱ་བ་ནི་བཀའ་བཀྱོན་རང་མཛད། སློབ་དཔོན་གཞོན་
ནུ་དཔལ་བ་ནི་བཀའ་བཀྱོན་ཡང་མི་གསུང་། བསྟོད་ར་ཡང་མི་གསུང་ཟེར་སྐད།
དེའི་དབྱར་དཔོན་བཞི་འཛོམ་པས་ཆོས་རྗེ་རོང་པོ་དཔོན་སློབ་བྱང་ཆུབ་གླིང་དུ་
སྤྱན་དྲངས། ཆོས་བཙུགས་དགོན་པ་འདེབས་པར་ཞུས་ཏེ་ཞབས་ཏོག་ཀྱང་
བཟང་བར་མཛད། དེར་གཟིམས་སྤྱིལ་གཅིག་གི་རྩིག་རྨང་བཏིང་བས་ངེད་རང་
གི་འཁོར་རྣམས་འཇིགས་བྱུང་གསུང་། དེར་བརྒྱད་སྟོང་པ་གསན། དེ་ནས་
སྟོན་ཁ་ཆུ་ཤུལ་རྫོང་པས་ཆོས་བར་ལ་སྤྱན་དྲངས་པའི་སར་ཡང་བཞུགས་ཏེ་དབུ་མ་
སྙིང་པོ་རྩ་འགྲེལ་གསན། ཉིན་ཅིག་ཐོག་ཁར་ཞབས་སྐོར་མཛད་ཅིང་ཡོད་པའི་
ཚེ། མཚན་ཉིད་པ་མང་རབ་དང་བོན་པོ་ཚུལ་ཁྲིམས་ཟེར་བ་ཅིག་གྲ་པའི་ཁྲོད་དུ་
ཡོད་པ་ལབ་མང་དུ་བྱེད་སྣང་བའི་ནང་ནས། ཁ་ཅིག་འདིར་ཕེབས་པ་ཞུ་དང་
ཁོང་ཟེར་ལུགས་འདི་ཡིན་ན་བོན་ལ་ཡང་ལེགས་པོ་ཡོད་པར་འདུག་ཟེར་བས།
དེ་ལོས་འོང་ཁོང་ཚོས་ངེད་རང་གི་ཆོས་ནས་བསྒྱུར་བ་ཡིན་པས་ལེགས་ལེགས་འདྲ་
ཡང་གཙོ་བོ་སྐྱབས་འགྲོ་བཟློག་ནས་མེད་པས་ཐམས་ཅད་ཕྱིན་ཅི་ལོག་ཏུ་འགྲོ་བ་
ཡིན་གསུངས་པས། ཁོ་ཁྲོས་ཏེ། ཁྱོད་ཤི་ན་ཐལ་རླུང་ཅིག་འོང་། ང་ཤི་ན་
ཉི་མ་ཚ་བ་འོང་ཟེར་ཏེ་ཁོ་གྲིར་ཤི་གསུང་། དེར་བཞུགས་རིང་ལ་ཡང་ཐམས་ཅད་
དང་འབེལ་གཏམ་ཁོ་ན་མཛད། ལན་ཅིག་གནས་རྙིང་པ་གྲགས་པ་འོད་ཟེར་
ཟེར་བའི་དགེ་བའི་བཤེས་གཉེན་དེ་དང་འབེལ་གཏམ་མང་དུ་མཛད་ནས་ཚིག་རེ་



ལ་གོ་བ་རེ་དགོས་པ་ཡིན་མེད་གསུངས་པས་སློབ་དཔོན་པ་དེ་བྱུང་ན་ད་སངས་རྒྱས་
རང་ཡིན་ཏེ་ཟེར། བཟད་པ་ཆོས་རྒྱལ་དཔལ་བཟང་པས་ཆོས་རྗེ་རོང་པོ་དཔོན་
སློབ་ཁ་ཡར་ཅིག་ཞག་གསུམ་བཟད་མཐོང་སྨོན་དུ་སྤྱན་དྲངས་པའི་ཕྱགས་ཕྱིར་ཡང་
ཕེབས། དེར་དགེ་བའི་བཤེས་གཉེན་ཆོས་གོས་སྣམ་ཕྲན་མ་བཞེས་པ་ཅིག་ཀྱང་
བྱོན་ནས་འབེལ་གཏམ་མང་དུ་མཛད། ཁྱད་པར་དུ་སོགས་འདི་ལ་དགོས་པ་ཅི་
ཡོད་པ་ཡིན་ཞེས་དྲིར་བྱུང་བས། དུ་སོགས་ཀྱིས་ཡེ་ཤེས་ཀྱི་སྐུ་འགྲུབ་ཚུལ་རྣམས་
ལེགས་པར་གསུངས་པས་ཁོང་དགྱེས་ནས་ད་དུ་སོགས་ལ་དགོས་པ་བྱུང་ཟེར།
རྟིང་དུ་སོང་དུས་སྒྲུབ་པ་བ་རྒྱ་མཚོ་དཔལ་ཞེས་བྱ་བའི་བསྙེན་སྒྲུབ་པ་ཆེན་པོ་དེ་ཡིན་
པར་འདུག དུས་ཕྱིས་ཆོས་རྗེ་པཎ་ཆེན་སྤྱན་དྲངས་ནས་དཔལ་སྡེར་ཕེབས་པའི་
ཚེ་ཁོང་ཡང་ཆོས་རྗེ་མཇལ་དུ་བྱོན། དྲུང་མཁན་ཆེན་པ་གང་ན་བཞུགས་འདུག་
ང་ཕྱག་འབུལ་བ་ཡིན་གསུང་ནས་ཁོང་རང་གི་སྤྱན་ཚབ་དེ་ལ་དྲི་ཞིང་འདུག་གསུང་།
ཆོས་རྗེ་རོང་པོ་ལ་ཀླུ་དབང་རྒྱལ་པོའི་སྒྲུབ་ཐབས་ཀླུ་སྒྲུབ་ཀྱིས་མཛད་པ་ཡང་གསན།
དེ་དུས་གཞིས་ཁ་གོང་དཀར་ན། དབང་གྲགས་པ་རྒྱལ་མཚན་ཕེབས་པ་ལ།
ཕྱག་འབུལ་དུ་བྱོན་པས། ཆོས་རྗེ་བྱམས་པ་གླིང་པ་བསོད་ནམས་རྣམ་པར་རྒྱལ་
བ་དང་། བགྲོ་གླེང་གྱིས་གསུང་བ་ལྟར་ཆོས་གཏམ་ལ་བཞེངས། ཡང་མཁན་
ཆེན་གཞོན་འོད་པ་དང་བགྲོ་གླེང་མཛད་དུས། ཕྱག་ལ་བ་ལུའི་ཕྱག་ཚེ་སྐོར་ཆེ་བ་
ཞིག་ཡོད་པ་ཕྱག་བརྐྱང་བའི་ཚེ་བུད་ནས་ཕ་ཟད་དེ་ན་བླ་མ་གནས་ནང་པ་ཡིན་ཟེར་
བ་ཅིག་བཞུགས་པའི་ཀརྨ་གན་ཡོལ་གྱི་ནང་དུ་ཁྲོལ་ཟེར་ནས་སོང་བས་ཆག་ཡོད་
དགོངས་ཙ་ན་ཅི་ཡང་བ་བྱུང་བར་འདུག དེ་འཁྲུལ་ཞིག་བསོད་ནམས་འབུམ་
ཡིན་པར་སྣང་ངོ། སྐབས་ཤིག གོང་མ་ཆེན་པོས་ཁོ་དེ་སློབ་དཔོན་སྟོན་ཤཱཀ་
དེ་ཆང་འཐུང་གི་ཡོད་ཨང་གསུང་། དུམ་རེ་བཞེས་ཏེ་གང་བཞེས་ཐམས་ཅད་



རིང་སྲེལ་དུ་སོང་བྱུང་ལགས་ཞུས་པས། དེ་ཁ་བྱུང་གསུང་། དེར་གོང་དུ་ཆོས་
རྗེ་རོང་ཆེན་པ་དཔོན་སློབ་ལ་ཆོས་བར་གྱི་སྦྱིན་བདག་ཞུས་པས་ཡར་ཀླུངས་སུ་བྱོན་
ཟེར་བ་གྱིས་ཞེས་དེའི་ཞུ་བའང་འགྲུབ་བྱུང་གསུང་། དེ་ནས་རྩེས་ཐང་ཕེབས་ཏེ་
རྔོག་ལུགས་རྣམས་གསན་པར་བཞེད་པའི་ཚེ། ཁ་ཅིག་ན་རེ། རིན་པོ་ཆེ་པ་
རང་ལ་གསན་པ་འཐད་ཟེར། ཁ་ཅིག་སྣང་ར་བ་ལ་གསན་པ་འཐད་ཟེར། ཆུ་
མིག་དགོན་སར་དུ་དགེ་སློང་ཤེར་ལྷུན་པ་ལ་རྨི་ལམ་དུ་ཡི་དམ་ལ་ཞུར་བཅུག་པས།
ཁོང་གིས་སྐུ་སྐྱེ་སྔ་ཕྱིའི་ལུང་བསྟན་མང་པོ་དང་རིན་པོ་ཆེ་རང་ལ་ཞུས་པ་ལེགས་པའི་
འཐད་པ་དང་བཅས་པ་བསྐུར་བྱུང་བ་དང་། བསམ་གཏན་གླིང་དུ་སློབ་དཔོན་
ཡེ་ཤེས་དཔལ་ལ་པྲ་འབེབས་སུ་བཅུག་པས་པྲ་རྟེན་ན་རེ། དབུ་རྩེ་ཅིག་འདུག
དེའི་སྟེང་ན་བླ་མ་ཅིག་འདུག དེའི་སྒོ་རྩ་ན་མི་ནག་པོ་རལ་གྲི་བཟུང་བ་ཅིག་
འདུག་ཟེར་བས། སྤྲེའུ་ཞིང་རིན་པོ་ཆེ་རང་ལ་གསན་པ་ལེགས་པར་དགོངས་
ནས་འབྲུག་ལོའི་མཇུག་ཏུ་ཉེ་བ་ན་གཞུང་སྤྲེའུ་ཞིང་དུ་ཕེབས་ནས་རིན་པོ་ཆེ་བྱང་
ཆུབ་དཔལ་བའི་ཞབས་ལ་གཏུགས་ཏེ་དབུ་མཛད་བཀྲ་ཤིས་དཔལ་ཞེས་བྱ་བའི་སར་
བཞུགས་ནས། དགེ་འདུན་སྒང་པའི་མཁན་ཆེན་སེང་གེ་དཔལ་བ་དང་ལྷན་དུ་
གསན་པ་ལ། ཐོག་མར་ཀྱེ་རྡོར་ཡབ་བཀའ་ཡུམ་བཀའ། རིགས་བསྡུས་རྣམས་
ཀྱིདབང་ཡོངས་སུ་རྫོགས་པ། བརྟག་གཉིས་རིན་ཆེན་རྒྱན་འདྲ་དང་རྔོག་པའི་
གསུང་སྒྲོས་སྦྲགས་པའི་བཤད་པ། གུར་ཞེ་སྡང་རྡོ་རྗེའི་ཊིཀའི་སྟེང་ནས་བཤད་
པ་ལེགས་པར་གསན། དེ་རྗེས་རྒྱུད་དེ་གཉིས་ཀྱི་རྫོགས་རིམ་ནཱ་རོ་ཆོས་དྲུག་གི་
ཁྲིད་གནང་བ་ལ། རྩ་བའི་ཁྲིད། ཞལ་གདམས་བཀའ་བཞིའི་ལོ་རྒྱུས་དང་
བཅས་པ། སྟེང་སྒོ་རྣམ་གྲོལ། ཨ་ཐུང་། ཚིགས་སུ་བཅད་པ་བརྒྱད་པ།
རིམ་པ་ ལྔ་ ལྡན། དབང་ ཉམས་ ཕྱག་ རྒྱུ་ཆེན་པོ། གཉིད་ འོད་ གསལ།
，



འབྱུང་བཞི་རོ་སྙོམས། ཁ་སྦྱར་དབྱེ་བའི་ཡིག་ཆུང་། འོད་གསལ་དོན་བཞི་མ།
གྲོང་འཇུག འཕོ་བ་དང་གྲོང་འཇུག་གི་ཞལ་གདམས། ཕྱག་རྒྱ་ཆེན་པོ་སྣང་
བཕྱི་ཤུར་རྣམས་དང་། མེ་ཏྲི་བའི་ལམ་དགུ་ཕྲུགས། སྒྲུབ་ཐབས་མཚོ་སྐྱེས།
ཡན་ལག་དྲུག་པ། བདུད་རྩི་འོད། མི་ཐུབ་ཟླ་བའི་བདག་མེད་མའི་སྒྲུབ་
ཐབས་རྣམས་གསན། དེ་ནས་མཱ་ཡཱ་ལྷ་ལྔའི་དབང་། ཐོགས་མེད་གྲགས་ཀྱི་
འགྲེལ་བ་དང་གསུང་སྒྲོས་སྦྲགས་ནས་རྒྱུད་ཀྱི་བཤད་པ་ཀུ་ཀུ་རི་པའི་ཆོས་བདུན།
སམྦུ་ཊའི་རྒྱུད་ཞེ་སྡང་རྡོ་རྗེའི་ཊིཀ་དང་བཅས་པ། རྒྱུད་ཕྱི་མ། གདན་བཞིའི་
ཡབ་བཀའ་ཡུམ་བཀའི་དབང་། རྩ་རྒྱུད་བཤད་པ་དང་བཅས་པ་རྣལ་འབྱོར་
ནམ་མཁའ། ཡེ་ཤེས་དབང་ཕྱུག་མ། ཤིང་གཅིག་དཀའ་འགྲེལ། མཚན་
ཁུང་སྦྱོར་བ། སྒྲུབ་ཐབས་ཨཱརྱ་དེ་བས་མཛད་པ། བཤད་རྒྱུད་ལེའུ་བརྒྱ་དང་
གསུམ་ཡོད་པ། མན་ཏཱ་ཨམ་ས། དཀྱིལ་ཆོག ངག་དབང་གྲགས་པའི་
མཆིg། འགྲེལ་པ་དྲན་པའི་རྒྱུ་མཚན། མཚན་བརྗོད་ཞེ་སྡང་རྡོ་རྗེའི་ཊིཀ་
དང་བཅས་པའི་བཤད་པ། སྔགས་དོན་རྣམ་གཟིགས་གསང་ལྡན་ཊིཀ་དང་
བཅས་པ། དབང་རིམ་གཉིས་སྦྱིན་སྲེག་ཊིཀ་དང་བཅས་པ། མཚན་གྱི་སྔགས་
སྒྲུབ། བཀླག་པའི་སྒོམ་ཁོག དགེ་བསྙེན་མ་གྲགས་སྦྱིན་མ། སྙན་གྲགས་
དགེ་མ། ཨ་ཤོ་ཀ་རི་གསུམ་གྱིས་མཛད་པའི་སྒྲུབ་ཐབས་རྣམས་གསན། བདེ་
མཆོག་སྙན་རྒྱུད་ཀྱི་སྐོར་ལ་ཁྲིད་དང་། ཡེ་ཤེས་མཁའ་འགྲོ་ནས་རྒྱ་ཕོ་བ་ལུང་པ་
ཡན་གྱི་རྣམ་ཐར། རྡོ་རྗེའི་ཚིག་རྐང་ནཱ་རོས་མཛད་པ། བཀའ་རྒྱ་ཉམས་ལེན་
གྱི་བསྡུས་དོན་ལ་སོགས་ཆོས་ཚན་ལྔ་བཅུ་རྩ་གསུམ་ཙམ་གསན། ཨུ་རྒྱན་དྲག་
སྒྲུབ་རིན་ཆེན་གླིང་པའི་གཏེར་མའི་སྐོར་ལ་སྒྲུབ་ཐབས་རྩ་བའི་མན་ངག་སྙིང་འདྲ།
རང་སྒྲུབ་གསལ་བའི་སྒོམ་ཁོག དངོས་གྲུབ་གཏོར་མའི་ཕྲིན་ལས། སྨིན་བྱེད་
52



དབང་གི་ཆོ་ག འཇམ་དཔལ་སྐུ་སྒྲུབ། རྟ་མགྲིན་གསུང་སྒྲུབ། ཕྱག་རྡོར་
ཐུགས་སྒྲུབ། བྱཁྱུང་ཕྲིན་ལས། སྲིའུ་གསོ་བ། སེར་བསྲུང་། བཀྲ་ཤིས་
བུམ་པ། སྦེད་བཟློག སྦྱིན་སྲེག ལག་མཆོད་བསྒྲལ་བའི་ གཏོར་མ།
གནོད་བྱེད་འདུལ་བ། སྡིག་པ་ནག་པོའི་གདམས་པ། དབང་བསྐུར་རྣམས་
དང་། ཚེ་དཔག་མེད་ལྷ་དགུའི་དབང་
། འཆི་མེད་འཁྲུལ་འཁོར་གྱི་ལུང་དང་
ཕྱག་ལེན་རྣམས་ལེགས་པར་གསན། དབང་གསན་པའི་སྐབས་སུ་དབང་ཆང་
ཅིག་གྲབས་མཛད་པས་འགོད་ཅིག་བྱུང་ཟེར་བས། ད་ཁ་ཕྱེ་ལ་ཁོ་རང་ཚོ་ལ་བྱིན་
ཞོག་གསུངས་པས་དེ་ཉིན་ནང་ཐམས་ཅད་སྐྱུར་དྲིར་སོང་ནས་དགོང་མོ་དྲི་ཡང་
ཆང་སྦང་མ་ལའང་ཅི་ཡང་མི་བྲོ་བ་ཅིག་བྱུང་གསུང་། དེར་ཆོས་གསན་པའི་ཞར་
ལ་བླ་མ་ཆེས་མཛོད་བྱ་བ་ལ་དབང་མདོར་བསྟན་གསུངས་པའི་ཚེ། དེ་རིང་འདི་
ཙམ་ཞིག་འཆད་དགོངས་པ་མཛད་ནའང་། ཁོང་གི་མདུན་སླེབ་འཕྲལ་དུ་ཐོབ་
ཏུ་འགྲོ་ཞིང་འདུག་པས། ཞག་གསུམ་ཙམ་དུ་ཅི་ཡང་མ་གསུངས། དེ་ནས་
ཉིན་ཅིག་ཁྱེད་ལ་བླ་མ་ཅིག་དང་ཐུག་ཅིག་ཡོད་པ་ཨེ་ཡིན། གསུངས་པས་དེ་ཅི་
ལགས་ཟེར། འདི་བཞིན་འོང་གི་འདུག་གསུངས་པས་མེད་ཟེར། ཡང་ཡོད་
པར་འདུག་གསུངས་པས་སེམ་པ་ཅིག་བྱས་ནས་ཐུགས་བདེན། ངས་བླ་མ་རི་པ་
ལ་སྦྱོར་དྲུག་ཞུས་ནས་མ་ཚར་བ་ལ་འགྲོ་གྲབས་བྱས་པས། ཁོང་གིས་ཆང་དྲངས་
ནས་དེ་ཙུག་མ་བྱེད་པར་སྡོད་ལ་ཆོས་འཕྲོ་ཉོན་གསུང་ཀྱང་མ་ཉན་པར་ཕྱིན་པ་ཅིག་
ཡོད་ཟེར། དེ་ནས་ཆོས་རྗེ་སེམས་དཔའ་ཆེན་པོ་ཆུ་བོ་རི་ན་བཞུགས་པའི་སྐུ་
མདུན་དུ་གསང་འདུས་གསན་པའི་ཞུ་བ་འབུལ་བ་ལ་དགེ་བཤེས་ཚུལ་རྒྱལ་བཏང་
ཡང་ལྷུང་བ་དང་ཐུག་ནས་ཞལ་བཞེས་མ་བྱུང་། མཁན་ཆེན་སེང་གེ་དཔལ་བ་ལ་
སྒྲུབ་ ཐབས་ རྒྱ་ མཚོའི་ རྗེས་ གནང་། བརྟག་ གཉིས་ ཀྱི་ ནཱ་ རོ་འགྲེལ་ ཆེན།



མཁའ་འགྲོ་རྒྱ་མཚོའི་རྒྱུད། རྗེ་མར་པའི་ཤོག་དྲིལ་བཞི་རྣམས་གསན། སྤྲེའུ་
ཞིང་ནས། རླུང་ཆེན་དུ་ཕྱག་འབུལ་དུ་ཕེབས་པས་རྐྱང་ཆེན་རི་ཁྲོད་ན་མཁན་
ཆེན་བྱང་དཔལ་བ་བཞུགས་ཟེར་བས་དེར་ཡང་ཕེབས་པས་མཁན་ཆེན་བྱང་པའི་
གསུང་ནས། བླ་མ་བཀའ་བཞི་བ་ཁྱེད་ད་ཅི་བྱེད་བསམ་ཡོང་གསུང་། ནུས་ན་
དགེ་སྦྱོར་བཞིན་བྱེད། མ་ནུས་ན་ཉལ་སྡོད་བསམ་ཡོད་ཞུས་པས། དགེ་སྦྱོར་
བླམ་སུ་ལ་བརྟེན་ནས་བྱེད་གསུང་། འབྲོག་པའི་བླ་མ་རྣམ་གཉིས་བཟང་བར་
སྣང་བས་དེ་གཉིས་ལ་བརྟེན་བསམ་ཡོང་ཞུས་པས། ཆོས་རྗེ་སེམས་དཔའ་ཆེན་
པོ་ལྟ་བུ་ལ་མི་བརྟེན་པར་ཁོང་གཉིས་ལ་ཅི་ཡོད་པ་གསུང། ཆོས་རྗེ་སེམས་དཔའ་
ཆེན་པོ་ལ་གུས་པར་ཡོད་ནའང་བསྟན་པ་དང་ཐེག་པ་སྤྱིའི་རྣམ་བཞག་ལ་སོགས་པ་
ནི་བདག་རང་གིས་ཀྱང་ཤེས། འོན་ཀྱང་སྒལ་ཚིགས་ཀྱི་སྟེང་དུ་སྒལ་ཚིགས་
བརྩེགས་ནས་བསྒོམས་པས། གེགས་བཞིན་བྱུང་ན་དེ་སེལ་བ་ལ་ཁོང་རྣམ་གཉིས་
པར་འདུག་ཞུས་པས། འོ་ན་ཁལ་འགེལ་བ་ལ་མཁོ་བར་འདུག་གྱིས་ལ་བོང་བུ་ལ་
བླ་མ་ཆོལ་གསུང་དུ་བྱུང། ངས་དེ་སྐད་ཟེར་བ་དེ་དྲུང་ནས་རང་མཐར་ཁོང་རྣམ་
གཉིས་ལ་གཏུག་དགོས་པ་ཅིག་འོང་བར་འདུག་བསམ་བྱུང་ནས་དེའི་ས་བོན་བཏབ་
པཡིན། ཁོང་ལ་ཕྱིས་ཐུགས་སུ་རླུང་གི་བསྐུང་བྱུང་ནས་དེ་རྗེས་གླང་ལུང་དུ་བྱོན་
ཏེ། གླང་ལུང་པའི་འཁྲུལ་འཁོར་རྣམས་མཛད་མ་ནུས་པས་ཕན་ནི་མ་བྱུང་བར་
འདུག་གསུངས། སྦྲུལ་ལོའི་(1425ལོ)དཔྱིད་ཀྱི་བར་དུ་སྤྲེའུ་ཞིང་དུ་བཞུགས།
དེ་ནས་སྦྲུལ་གྱི་དབྱར་དེ་སྟག་རྩེ་བས་སྦྱིན་བདག་མཛད་ནས་དབུ་རའི་ཕུག་པར་
བཞུགས། དེ་དུས་ཕུག་པའི་ནང་དུ་ཐིག་མཛད་ནས་ཤམ་བྷ་ལའི་རྒྱུ་ཚད་གཏན་
ལ་ཕབ། ཆུ་མིག་དགོན་གསར་ན་མཁན་ཆེན་ཡོན་རིན་པ་བཞུགས་པའི་དྲུང་དུ་
ཕེབས་ནས། ཨཱརྱ་དེ་བའི་སྤྱོད་བསྡུས་སྒྲོན་མ་གསན། དེའི་སྟོན་མཇུག་སྟག་
54



རྩེ་བས་དབུ་འདོན་དུ་དགོངས་ནས་རྒྱ་དུར་གྱི་མཁན་སར་བཞུགས་སུ་གསོལ།
དང་པོར་མནལ་ལམ་གྱི་མཚན་ལ་ངན་པ་ཅིག་ཀྱང་བྱུང་། གྲ་པ་རྣམས་དང་ཡོན་
བདག་རྣམས་གུས་པ་ཁོ་ན་ཡང་མེད། གཟིམས་ཁང་ནང་དུ་ཡོ་བྱད་མ་ཤོམ།
རྒྱ་འདྲེ་ཡང་མང་བས་བར་ཆད་དུ་དགོངས་ནའང་། སྟག་རྩེ་བ་ལ་ཞུ་བ་མ་གྲུབ་
པར་ཤིང་སྦྲུལ་དེ་ནས་ལོ་ངོ་དྲུག་གི་བར་གདན་སར་བཞུགས། ཕར་ཕྱིན་འགྲེལ་
བ་བརྩོམ་པ་སྐབས་གསུམ་པ་ཡན་མཛད། རབ་བརྟན་གླིང་དུའང་ཐེང་རེ་
བཞུགས། དེར་ཆུ་མིག་དགོན་གསར་ནས་བླ་མ་ཚུལ་རྒྱལ་བ་ཕེབས་བྱོན་པ་ལ།
ཐུགས་རྗེ་ཆེན་པོའི་བསྒོམ་བཟླས་གསན། ལན་ཅིག་ཤོད་དེ་ནས་སྲོད་ལོང་བ་
བོས་ནས་ལྷ་ཁ་འབེབས་ཤིང་འདུག་པས། དེའི་སྟེང་ཐོག་ཏུ་ཞབས་སྐོར་དང་
ཐུགས་དམ་སྦྲག་གིན་ཡོད་པས་ལྷ་ཁ་དུས་ལ་འབབས་མ་ཉན། དེ་ནས་རིང་ཞིག་
ན་བབས་བྱུང་བས་ད་ལྟ་བར་ནས་མི་འབྱོན་པ་ཅི་ཡིན་བྱས་པས། ད་ལྟ་བར་ཁང་
ཐོག་ན་བསྐོར་བ་བྱེད་ཅིང་འདུག་པས་མ་འོང་པ་ཡིན་ཟེར། ཁོང་ལ་ནུས་མཐུ་
ཆེན་པོ་འདུག་གམ་བྱས་པས་ཡོད་པར་ནི་རློམ་གྱི་འདུག་ཟེར། རེས་རྩེས་ཐང་དུ་
བཞུགས་ཏེ། ཆོས་རྗེ་ཉེར་གཉིས་རིན་པོ་ཆེའི་སྐུ་མདུན་དུ་ཕལ་ཆེར་ཕེབས།
སྐུམདུན་དེར་དགེ་བའི་བཤེས་གཉེན་མང་དུ་འཚོགས་ནས་འབེལ་གཏམ་ཁོ་ནས་
དུས་འདའ་བ་ཡིན་པ་ལ། སྤྱན་སྔ་རིན་པོ་ཆེ་ཡང་དགེ་བཤེས་གཞན་རྣམས་ཀྱི་
ཆོས་སྐད་ལས་ཆེས་ལྷག་པའི་ཐུགས་མཐོང་ཆེན་པོ་ཡང་གནང་། ཐུགས་རྗེས་
ཤིན་དུ་འཛིན་པའི་སྟོབས་ཀྱིས་སྤྱན་སྔར་རིན་པོ་ཆེ་ཕྱག་ཚ་མང་དུ་གནང་བའི་རྗེས་
ལ་གཟིམས་ཆུང་དུ་སྐུ་ངལ་རེ་གནང་བའི་སྐུ་མདུན་དུ་ཡང་བཞུགས་ཆོག་པར་བྱུང་།
སྤྱན་སྔ་རིན་པོ་ཆེ་ བསམ་གྱིས་མི་ཁྱབ། ཕྱག་ཚ་ གནང་བ་དང་ཐུགས་དམ་
འཁོབས། གཟིམས་ཆུང་དུ་སྐུ་ངལ་གསོ་དུས་མནལ་དུམ་རེ་གནང་། མནལ་



གྱི་ངང་དེ་ཁ་ལ་ཐུགས་དམ་བཟླས་པའི་གྲངས་འཛིན་བསྐྱུར་བ་ཡང་འཚོལ་མི་འགྲོ་
བ་ཞིག་ཡོད་ཅེས་གསུང་། ལན་ཅིག་སྒྱུ་ལུས་ཀྱི་འབེལ་གཏམ་ཅིག་བྱུང་བས་
རྫོགས་རིམ་པའི་སྒྱུ་ལུས་དེ་ལྷ་ཕོ་རེང་པོ་ཅིག་རང་འོང་བ་མིན་པ་འདྲ། སྣང་བ་
འདི་ཐམས་ཅད་སྒྱུ་ལུས་སུ་འཆར་བ་ཡིན་པ་འདྲ་ལགས་ཞུས་པས། སྤྱན་སྔ་རིན་
པོ་ཚེའི་བཀའ་ལུང་ལ། ཁོ་དེ་མྱོང་བ་ཕུལ་ཅན་ཡོད་པའི་གཏམ་འདྲ་བ་གསུང་
ནས་ལེགས་པར་ཐུགས་དགྱེས་པར་གྱུར། དོ་ཧ་སྐོར་གསུམ་དང་ལྔ་ལྡན་གསན།
ཐེལ་དུ་ཕེབས་པའི་ཕྱགས་ཕྱིར་བྱོན་པས། སྤྱན་སྔ་རིན་པོ་ཆེ་སྐུ་ཁམས་དུ་མ་ཞིག་
མ་བདེ་བ་དང་ལྷན་དུ་དབུ་ཁོ་ན་ལྟུང་བ་ཅིག་བྱུང། ནང་མོ་ཅིག་བླ་མ་ཚུལ་རྒྱལ་
བདེ་བྱོན་ནས་མདང་ཆོས་རྗེ་རིན་པོ་ཆེ་ཨ་ཙ་ར་དེ་འདྲས་སྤྱན་དྲངས་ནས་ཁྲ་མོར་
ཕེབས་བྱོན། དེའི་ཕྱགས་ཕྱིར་སློབ་དཔོན་ཀུན་རྒྱལ་དང་ཁྱེད་རྣམ་གཉིས་ཀྱང་
འདུག་པས་ངས་སྤྱན་འདྲེན་རྣམས་བསྐྲད། ཆོས་རྗེ་རིན་པོ་ཆེ་ཀ་བཞི་སྟེངས་སུ་
ཡར་སྤྱན་དྲངས་ནས་བཞུགས་གདན་ལ་བཞུགས་སུ་གསོལ་བྱས་པའི་རྨི་ལམ་བྱུང་
ཟེར། དེར་བཞུགས་རིང་ལ་སློབ་དཔོན་ཤེར་དོན་པའི་དྲུང་དུ། དཔེ་མེད་
མཚོའི་སྦྱོར་དྲུག་དང་ཉི་མ་དཔལ་ཡེ་ཤེས་ཀྱི་འགྲེལ་པ་འགྱུར་རྙིང་དེ་གསན། དེ་
ནས་སྤྱན་སྔ་རིན་པོ་ཆེ་ཟངས་རིར་ཕེབས་པའི་ཕྱགས་ཕྱིར་བྱོན་པས། ཤར་གྱི་
ཕྱག་འཚལ་ཐོན་མཚམས་སུ་ཆིབས་བརྡབ་ས་ཅིག་བྱུང་། དོན་མེད་དུ་ཤངས་
མཚལ་ཞིག་ཀྱང་བྱོན་པས་བསྙུང་བ་དྭངས། ཕོ་བྲང་སྒང་ནས་ཟངས་རི་ཁང་
དམར་མཇལ་དུ་ཕེབས་པས་བུད་མེད་ངོ་མི་ཤེས་པ་ཅིག་གིས་དམ་རྫས་ཅིག་དྲངས་
བྱུང་པས་རྟེན་འབྲེལ་མི་འཇུག་པའི་ཕྱིར་ཧུབ་གསུམ་བཞེས། དེ་ནས་སྤྱན་སྔ་
རིན་པོ་ཆེའི་དྲུང་དུ། དེ་རིང་འདི་ལྟར་བྱས་ཞུས་པས། ཨ་པ་གོག་པོ་འདི་དེ་
56



ཚང་མར་མི་འཐུང་བ་གསུང་བ་བྱུང་། ལུག་ལོ་(1427ལོ) ལ་རྩེས་ཐང་གི་གྲ་
ཚང་གི་སྤྱི་དཔོན་དུ་སློབ་དཔོན་ནམ་མཁའ་གྲགས་པ་བསྐོ་བའི་དོ་དམ་མཛད་
ནའང། ཁོང་གིས་ལོ་གཅིག་ལས་མ་ཐུབ་པར་གཤེགས་ཏེ་ཆེན་པོ་བློ་རྒྱལ་བ་སྤྱི་
དཔོན་དུ་བསྐོ་བའི་དོ་དམ་ལེགས་པར་གནང་། ལྷ་ཁང་སྟེང་ནས་རྟོགས་ལྡན་
ལེགས་རྒྱལ་ཞེས་བྱ་བའི་རྣལ་འབྱོར་པ་ཉམས་འབའ་ཞིག་སྐྱོང་བ་ཞིག་ཡོད་པའི་མ་
འཇུ་ལྷ་རི་ན་ཡོད་པ་སྟེང་གདོན་གྱིས་བཏབ་ནས་ཁ་ལྐུགས་པ་ལ་བྱིན་བརླབས་ཅིག་
ཐུགས་རྗེས་འཛིན་པར་ཞུ་ཟེར་བས། རྒྱ་དུར་ནས་ཕེབས་དོང་སྤྲུགས་ཀྱི་གཏོར་
དབང་དེ་གནང་བས་ནད་ལས་གྲོལ་ནས་སྨྲ་ཡང་ཤེས་ཏེ་སངས་རྒྱས་གཞོན་ནུ་
དཔལ་ལ་སྐྱབས་སུ་མཆིའོ་ཁོ་ན་ཟེར། སློབ་དཔོན་ཆོས་རྒྱལ་ལ་དོང་སྤྲུགས་ཀྱི་
དཔང་མཛད་ པས་ གཏོར་དབང་གི་སྐབས་སུ་ ཉམས་འུར་ཡེ་ ཤེས་ པ་ཕེབས།
སྐབས་ཤིག་ཏུ་སྤྱན་སྔ་རིན་པོ་ཆེའི་གཟིམས་སྤྱིལ་གྱི་འོག་ན་ཚུར་ཕེབས་པའི་ལམ་དུ་
དབང་པོ་རྣོན་པོས་དང་པོར་ཤེར་ཕྱིན་ཁོ་ན་ལ་རྗེན་འཇུས་བྱས་ནས་ཕར་ཕྱིན་ལྷག་
མརྣམས་ལུགས་བཟློག་ཏུ་ཉམས་སུ་ལེན་པ་དེ་མངོན་རྟོགས་རྒྱན་སློབ་དཔོན་སེང་
གེ་བཟང་པོའི་འགྲེལ་པ་དང་བཅས་པའི་དགོངས་པ་ཡིན་པར་གོ་བྱུང་། དེ་སྤྱན་
སྔརིན་པོ་ཚེའི་བྱིན་བརླབས་ཡིན་པ་འདྲ་གསུང་། ཡང་ཤར་ཁང་གི་ནང་ནས་
བཞེངས་ཏེ་སྒོ་ལ་ཕེབས་པར་བརྩམས་པའི་ཚེ་སྐེད་སྒོ་རྩ་དེར་ཕེབས་པ་དང་། སྒྱུ་
མ་ལྟ་བུའི་ཏིང་ངེ་འཛིན་གྱི་སྒྲུབ་གཞི་ད་ལྟར་གྱི་སྣང་བ་འདི་ཁས་ཡོད་པར་གོ་བ་
ཡིན་གསུང་། ལྷ་ཁང་སྟེངས་སུ་ཆོས་རྗེ་རིན་པོ་ཆེ་ནམ་པ་ལ་སོགས་པའི་ཕྱགས་ཕྱི་
བདྲུག་བདུན་ཙམ་མཛད་ནས་བཞུགས་ཏེ་ཆོས་ཀྱི་འཁོར་ལོ་བསྐོར། ལྷ་ཁང་
སྟེངས་ན་ཚོད་མ་བཙོས་ནས་སོ་སོའི་སྒོ་རྩར་འགྱེད་པའི་སྲོལ་ཡོད་བས་བཀྱེ་བྱུང་བ་
ལ། དེ་རིང་གི་དེའི་སྟེང་ནས་བཟའ་བུ་གང་ཕྱིར་གཏོར་ལ་དེ་ནས་ནང་དུ་ལོང་།



དེམ་བྱས་པར་མ་ལེན་གསུངས་ཀྱང་། གཉལ་པ་ཤཱཀ་བཀྲས་ཟེར་བ་ཅིག་ཡོད་པ་
དེས་མ་ཉན་པར་བླངས་པས། དེ་མ་ཁད་ཁོ་རང་གི་རྐེད་པ་ཤིན་ཏུ་ན་སྟེ་ངའི་ཁ་
ལ་མ་ཉན་པས་ལན་པ་ཡིན་གསུང་། དགུང་ལོ་སུམ་བཅུ་རྩ་དགུ་བཞེས་པ་ལྕགས་
ཕོ་ཁྱིའི་( 1430ལོ) སོས་ཀ་ཆུ་བོ་རི་ན་བདག་ཉིད་ཆེན་པོ་བློ་གྲོས་རྒྱ་མཚོ་བ་
བཞུགས་པའི་དྲུང་དུ་ཕེབས་ནས། མངོན་པ་ཀུན་ལས་བཏུས་ལེགས་པར་གསན།
དུས་རྟག་པར་དཔོན་སློབ་རྣམས་འབེལ་གཏམ་ཁོ་ནས་དུས་འདའ་བར་མཛད་པས།
བཟད་པ་བློ་རྒྱམ་བ་ཡང་མཁྱེན་རབ་ལ་ཐུགས་ལེགས་པར་མགུ། ཕར་ཕྱིན་
འགྲེལ་བ་བརྩོམ་འཕྲོར་ལུས་པ་ཡང་ཁོང་གི་གསུང་གིས་ལེགས་པར་བསྐུལ་ནས་ཕྱིས་
ཚང་མར་མཛད། དེ་ནས་རྒྱ་དུར་གྱི་མཁན་ས་སྤྲད་པ་ལེན་མ་བཏུབ་པ་ལ་སྐྱུར་ཏེ་
ཆུ་བོ་རི་ནས་གེ་རེ་སྐྱིད་དགོན་དུ་ཕེབས་ཏེ། ལྷ་པ་རིན་པོ་ཆེ་རྡོ་རྗེ་བླ་མའི་དྲུང་དུ།
འདུས་པ་ཡེ་ ཤེས་ ཞབས་ ལུགས་ རྣམས་ ལེགས་ པར་ གསན་ནོ། དེ་ ཡང་།
འཇམ་པའི་རྡོ་རྗེ་དང་། འཇིག་རྟེན་དབང་ཕྱུག་གི་དབང་། གཉོས་ནས་རྒྱུད་
པའིཏཱ་སད་ཀྱི་རྗེས་གནང་། དཔལ་སྒམ་པོ་པ་ནས་རྒྱུད་པའི་ཏཱ་སད་ཐལ་མོ་
གཅིག་ཆོག་གི་རྗེས་གནང་། འདུས་པའི་རྩ་རྒྱུད་སངས་རྒྱས་རས་ཆེན་གྱི་ཊིཀ་
དང་བཅས་པ། བཤད་རྒྱུད་དགོངས་པ་ལུང་སྟོན། ལྷ་མོ་བཞི་ཞུས། ཡེ་
ཤེས་རྡོ་རྗེ་ཀུན་ལས་བཏུས་པ་སྟེ་གསུམ། ཞལ་ལུང་། གྲོལ་ཐིག སྦྱོར་
བདུན། བདག་སྒྲུབ། སྦྱོར་དྲུག སྒྲུབ་ཐབས་ཀུན་བཟང། དཀྱིལ་ཆོག་
བཞི་བརྒྱ་ལྔ་བཅུ་པ། དེའི་འགྲེལ་པ་དཔལ་འབྲས་རྡོ་རྗེས་མཛད་པའི་སྒྲུབ་
ཐབས། གཏོར་མ་ཆེན་པོ། ཚོགས་འཁོར་གྱི་ཆོ་ག དེ་ཁོ་ན་ཉིད་བཅུ་པ།
གནོད་འཛིན་ཆུ་དབང་གི་ སྒྲུབ་ ཐབས། རྒྱ་ཆེའི་ ཛམ་བྷ་ལའི་ སྒྲུབ་ ཐབས།
གསང་བའི་ཛམ་བྷ་ལའི་སྒྲུབ་ཐབས། ཧེ་རུ་ཀའི་སྒྲུབ་ཐབས། འཇམ་དཔལ་
58



-
གྱི་མཆོད་ཕྲེང་། འཇིག་རྟེན་དབང་ཕྱུག་གི་སྒྲུབ་ཐབས། འདུས་པའི་རྒྱུད་ཕྱི་
མརྣམས་གསན། དེའི་ཆོས་གྲོལ་ནས་ལྷ་ས་ཇོ་བོའི་དྲུང་དུ་བྱིན་བརླབས་ཞུར་
ཕེབས་པས། རྒྱུ་དུར་ནས་སྤྱན་འདྲེན་གྱིས་སླེབ། ད་ཕེབས་པ་ཞུ་མཁན་པོ་
བཞེས་པར་ཡོད་ཟེར་བས་བྱོན། དེ་ན་ཡིན་ན་ཆུ་པོ་རིར་སླར་ཡང་མདོ་སྡེ་རྒྱན་
གསན་ཞིང་བཞུགས་པའི་དགོངས་པ་མཛད། བཟད་སྟོན་བློ་གྲོས་རྒྱ་མཚོ་བ་དེ་
ཐུགས་དགྱེས་པར་བྱུང་ནས་ཕྱིས་ཚུར་ལ་དུས་འཁོར་གསན་པར་བཞེད་ནའང་ཅུང་
ཟད་སྟབས་མ་འགྲིག་པ་ཡིན་ཞེས་ཀྱང་ཟེར། དེའི་དབྱར་དེ་རྒྱ་དུར་གྱི་མཁན་པོ་
གཏད། དེ་ནས་ང་སྐྱིད་པ་ཡིན། ང་རང་བསམ་ནའང་ད་དེ་ང་དགེ་བཤེས་ཁ་
འདྲཅིག་བསམ་པ་བྱུང་། ལར་རྒྱ་དུར་དེ་བར་ཆད་རང་དུ་བྱུང་། གང་གི་
ཡང་རྟེན་འབྲེལ་མ་འགྲིག བཙུན་ཆུང་གཉིས་སློབ་གཉེར་བྱེད་ཟེར་བས་དེའི་
རྒྱགས་སུ་གསེར་ཞོ་གང་གནང་བ་ལ། ད་དབང་མི་འཆོལ་བར་འདུག་ཟེར་ནས་
སློབ་དཔོན་གཞན་གྱི་ཐད་དུ་བྲོས་པའང་བྱུང་། ང་རྒྱ་བོ་འདིའི་དུར་ཡིན་པས་རྒྱ་
དུར་ཟེར་བར་འདུག་གསུང་། ལྕགས་མོ་ཕག་གི་ལོ་(1431ལོ)ལ་ཆོས་རྗེ་སེམས་
དཔའ་ཆེན་པོ་གྲ་ན་བཞུགས་པའི་སྐུ་མདུན་དུ་ཕེབས་ཏེ་གསང་འདུས་སྒྲོན་གསལ་
རྗེའི་མཆན་མཐའ་གཅོད་དང་བཅས་པའི་སྟེང་ནས་བཤད་པ་ལེགས་པར་གསན།
རྗེ་རིན་པོ་ཆེའི་བདེ་མཆོག་འགྲེལ་བ་དང་བདེ་མཆོག་ལཱུ་ཨི་པ་དང་གསང་འདུས་མི་
བསྐྱོད་ང་འི་མངོན་རྟོགས་ཀྱི་ལུང་ཡང་གསན། དེ་དུས་ཕྱགས་ཕྱིར་དགེ་སློང་སང་
ཆོས་ཡོད། སེམས་དཔའ་ཆེན་པོའི་སྐུ་མདུན་དུ་གྲུབ་པའི་མཐའ་ཕྱོགས་མེད་ལ་
འབེལ་གཏམ་མང་པོ་མཛད་པས་སེམས་དཔའ་ཆེན་པོའི་བཀའ་ལུང་ལ། བླ་མ་
གཞོན་ནུ་དཔལ་འདི་གྲུབ་མཐའ་གང་མ་བྱས་ན་དགའ་བ་དེ་ཁ་བྱེད། དེ་ལ་ངེད་
རང་གིས་རྒོལ་ན་ནི་ཁོང་འགྲམ་ཇེ་བཟང་ལ་འགྲོ་བར་འདུག་གསུང་། གསུང་



ཆོས་ཐོན་པའི་ཉིན་ཆོས་རྗེ་རང་གི་མཛད་པ་མདོ་ཙམ་ཞིག་གསུངས་ནས། རྗེ་
རིན་པོ་ཆེ་དང་མ་མཇལ་ན་སྐོམ་དྲིལ་འཆི་བར་འདུག་པ། སྐུ་དྲིན་ལ་གསུང་ནས་
སྤྱན་ཆབ་མང་དུ་འབྱོན་གྱི་འདུག་གསུང་། དེ་ནས་སྤྲེའུ་ཞིང་དུ་རིན་པོ་ཆེའི་དྲུང་
དུ་ཕེབས་ནས། མཚན་བརྗོད་ཕན་ཡོན་དང་བཅས་པ། རྣམ་སྣང་སྒྱུ་དྲ།
བཤད་རྒྱུད་རྡོར་ཕྲེང། རྟོག་བདུན། རྟོག་གསུམ། དམ་རྫས་ཀྱི་རྟོག་པ།
གདོང་དྲུག གཤེད་མར་རིམ་པར་ཕྱེ་བ་བཅུ་དགུ་པ། རྡོ་རྗེ་སྙིང་པོ་རྒྱུན་གྱི་
རྒྱུད། ཕྱག་ཆེན་ཐིག་ལེ། ཡེ་ཤེས་ཐིག་ལེ། དེ་ཁོ་ན་ཉིད་ཀྱི་སྒྲོན་མ།
ངེས་བརྗོད་བླ་མ། རྣལ་འབྱོར་མའི་ཀུན་སྤྱོད། ཁྲག་འཐུང་མངོན་འབྱུང་།
ཕག་མོ་མངོན་འབྱུང། རྡོརྗེ་མཁའ་འགྲོ། མཉམ་སྦྱོར། དེའི་ཕྱི་མའི་ཕྱི་མ།
བདེ་ཆེན་རལ་གཅིག སངས་རྒྱས་ཐོད་པ། དཔལ་མཆོག སྒྲོལ་མ་ཀུ་རུ་
ཀུ་ལླེའི་རྟོག་པ་ལེའུ་ལྔ་པ། དེ་ཉིད་འདུས་པ། རྩེ་མོ། རྣམ་སྣང་མངོན་
བྱང་། དེའི་རྒྱུད་ཕྱི་མ། དཔའ་བོ་ཅིག་གྲུབ། ལེགས་གྲུབ། བསམ་
གཏན་ཕྱི་མ། ཕྱག་རྡོར་དབང་བསྐུར། གསང་བ་སྤྱི་རྒྱུད། རབ་གནས་
མདོར་བསྡུས་པའི་རྒྱུད། ངན་སོང་སྦྱོང་རྒྱུད་ཀྱི་རྟོག་ པ་ ཕྱོགས་ གཅིག་ པ།
གཟུངས་གྲ་ལྔ་ལ་སོགས་པ་འཐུས་ནས་གསན། དེའི་རྗེས་སུ་རིན་པོ་ཆེ་པས་རྒྱུད་
འབུམ་གྱི་ལུང་ལན་མང་དུ་མཛད་ཀྱི་འདུག་པས། དེ་དུས་ངས་སྐུ་ནས་ཀྱི་ཞུ་མ་
སྤོབས་པ་ལགས་ཞུས་པས། ཁྱེད་རང་གི་དེ་ཁས་ཆོག་པ་ཡིན་ཡོང་བསམ་བྱུང་།
བདག་གིས་ནུས་པར་ཡོད་པ་ཡིན་ཏེ་གསུང་བྱུང་། རིན་པོ་ཆེ་པ་དེས་ཐུགས་རྗེས་
ཤིན་དུ་འཛིན་པའི་སྟོབས་ཀྱིས་ཁྱེད་ཀྱིས་བདག་གི་རྣམ་ཐར་ཅིག་ཅིས་ཀྱང་གྱིས་
གསུང་ཡང་བདག་གིས་མ་ནུས་པ་ཡིན་གསུང་། གཞན་ཡང་ཨ་བྷ་ཡཱའི་མན་ངག་
སྙེ་མ་དང་། སྟོབས་པོ་ཆེ། འཕགས་པ་ཀུན་དུ་བཟང་པོ་ལ་སོགས་པ་གཟུངས་



ལྔ་བཅུ་ཙམ་གྱི་ལུང་གསན། དེའི་སྟོན་ཁ་དཔོན་བཞི་འཛོམ་པས་ཆོས་རྗེ་བྱམས་
གླིང་པའི་ཆེད་དུ་ཞ་ལུ་རིན་པོ་ཆེ་གྲགས་པ་རྒྱལ་མཚན་པ་གོང་དཀར་དུ་སྤྱན་དྲངས་
ནས་ཡོ་གའི་བུ་སྟོན་རིན་པོ་ཆེའི་ཡིག་ཆ་ཡོད་པ་རྣམས་ཀྱི་དབང་མཛད་པ་གསན་དུ་
ཕེབས་ཏེ། རིགས་ལྔ་ལྷ་ཁང་དུ་བཞུགས། འཕྲལ་དུ་དཀྱིལ་ཆོག་རྣམས་ཀྱི་
ལུང་ཡང་གནང་། དེར་ཡང་དུས་རྒྱུན་དུ་དགེ་བའི་བཤེས་གཉེན་རྣམས་དང་
ཆོས་བགྲོ་བ་འབའ་ཞིག་གིས་དུས་འདའ་བར་མཛད། ཉིན་ཅིག་མཁན་ཆེན་ཀུན་
རྒྱལ་བ་ན་རེ། གྲ་ལྔ་དེ་བལྟས་པའི་ཚེ་ངེད་རང་གི་ཤ་ཁྲག་དུམ་ཙམ་འདིའི་སྟེང་
དུ་རྔམ་པའི་འབྱུང་པོ་ཅིག་གིས་ཁེངས་ཡོད་པར་འདུག་གསུང་པ་ལ། དེ་ལ་ཞེད་
མི་དགོས་དེ་རྣམས་ལས་མཐུ་ཆེ་བའི་སངས་རྒྱས་བྱང་སེམས་མང་པོས་ཁེངས་ཡོད་
གསུངས་པས་བྱམས་གླིང་རིན་པོ་ཆེའི་གསུང་ནས་པདྨ་བཟང་དང་འདི་གཉིས་ལ་
ཧམ་པ་ཅིག་རང་ཡོད་གསུང་དུ་བྱུང་། གོང་དཀར་ན་བཞུགས་པའི་ཚེ། ཆོས་
རྗེ་རྒྱལ་ ཚབ་ རིན་ པོ་ཆེ་ གནས་ རྙིང་ ལ་ ཕེབས་ པའི་ རྩིས་ གནང་ ནས་ ཕེབས།
མཉན་པོ་གནས་སུ་ཞག་གཅིག་བཞུགས་པའི་སྐུ་མདུན་དུ་བྱོན་ནས་རྗེ་བཙུན་འཇམ་
དབྱངས་ཀྱི་བཟླས་ལུང་ཅིག་གསན། ཆུ་ཕོ་བྱི་བའི་ལོ་ལ་རྩེས་ཐང་དུ་བཞུགས་
ནས་ཆོས་མང་དུ་གསུངས། དེ་ལོ་དབང་གྲགས་པ་རྒྱལ་མཚན་གཤེགས་ནས་ཆོས་
ཀྱིརྒྱལ་པོ་གྲགས་པ་འབྱུང་གནས་པ་ཁྲི་ཐོག་ཏུ་ཕེབས། དེའི་དགུན་གོང་ནས་
སྐྱིད་ཤོད་ཕྱོགས་སུ་གཞིས་སྐོར་ལ་ཕེབས་པའི་ཕྱགས་ཕྱིར་རྩེས་ཐང་ནས་དགེ་བའི་
བཤེས་གཉེན་གསུམ་ཕེབས་པའི་སྒྲེས་པ་ལ་བྱོན་ནས། དགེ་བའི་བཤེས་གཉེན་
རྣམས་དང་འབེལ་གཏམ་མང་པོ་དང་བགྲོ་གླེང་མང་དུ་མཛད། གླང་ལོའི་
(1433ལོ)དཔྱིད་གྲུབ་པའི་དབང་ཕྱུག་ནགས་ཀྱི་རིན་པོ་ཆེ་ཕྱགས་ཕྱི་བ་འགའ་
ཞིག་གིས་བསྐོར། ལོ་ཙཱ་བ་ཡང་ཆོས་འཁོར་ལོ་ཙཱ་བ་དང་འབྲི་ཁུང་ལོ་ཙཱ་བ་ཟེར་
61



བ་གཉིས་དང་བཅས་ནས་རྩེ་ཐང་དུ་ཕེབས་པའི་ཚེ། སྐུ་མདུན་དུ་ཕེབས་ནས་དྲི་
བ་མང་དུ་ཞུས། ཁྱད་པར་ཉིད་ལ་བྱང་ཆུབ་ཀྱི་སེམས་ཡོད་དམ་ཞུས་པས་ཅུང་
ཟད་ཡོད་གསུང་ནའང་ཞག་བཅུ་གཅིག་གི་བར་དུ་ཕྱག་ཀྱང་མ་ཕུལ། དེ་ནས་
ཐུགས་ཀྱི་ངང་རྒྱུད། སྐུའི་སྤྱོད་ལམ། སྐུ་ཡོན་ཏན་གྱི་མཁྱེན་རྒྱ་ཐམས་ཅད་
དཔག་པར་དཀའ་བར་དགོངས་ནས། སློབ་དཔོན་ཀླུ་སྒྲུབ་ཀྱིས་མཛད་པའི་སྦྱོར་
དྲུག་གི་རྒྱ་དཔེ་གཅིག་ཕྱག་ན་འདུག་པས་དེ་ལེགས་པར་གསན། དེ་སྒྲོན་གསལ་
གྱི་སྦྱོར་དྲུག་ལོགས་སུ་ཕྱུང་བ་ལྟ་བུར་འདུག་གསུང་། དེ་རྗེས་སུའང་བརྒྱད་སྟོང་
པ། རྡོ་རྗེ་ཕྲེང་བ། རྡོ་རྗེ་གུར། མཚན་བརྗོད་ཀྱི་འགྲེལ་པ་ཉི་མ་དཔལ་ཡེ་
ཤེས་ཀྱིས་མཛད་པ། བི་བྷུའུ་ཏིས་མཛད་པའི་དེའི་འགྲེལ་བཤད། དོན་ཡོད་
ལྷའི་འགྲེལ་བ། དབང་མདོར་བསྟན་གྱི་འགྲེལ་པ། ནཱ་རོ་པ། སཱ་དྷུ་པཱུ་ཏ།
བྱང་ཆུབ་རྡོ་རྗེ་གསུམ་གྱིས་མཛད་པ། ཆོས་འབྱུང་ཞི་བའི་མཆོད་ཆོག མངོན་
རྟོག་རྒྱན། མདོ་སྡེ་རྒྱན། དབུས་མཐའ་རྩ་འགྲེལ། ཉི་ཁྲི་རྣམ་འགྲེལ།
རྣམ་འགྲེལ་ལེའུ་དང་པོའི་འགྲེལ་བཤད། སློབ་དཔོན་ཀ་ལུ་ཀས་མཛད་པ།
དབུ་མ་ཚིག་གསལ་རྣམས་ཀྱི་རྒྱ་དཔེ་གཟིགས་ནས་སྐབས་འགར་དྲི་བ་དང་བཤད་
པ་མང་དུ་གསན། གཞན་ཡང་དཔྱིད་ཐིག ཤཱནྟི་པའི་དབང་ངེས་བསྟན།
དོཧ་ལ་སོགས་པའི་རྒྱ་དཔེ་རྣམས་ཀྱང་གཟིགས་ནས་དྲི་བ་མང་དུ་ཞུས་པས་མཁྱེན་
པའི་མཐའ་མི་མངོན་པར་དགོངས་པར་གྱུར། བདེ་མཆོག་ལཱུ་ཨི་པའི་དབང་ཡང་
གསན། ཞབས་ཏོག་ཀྱང་མང་དུ་མཛད་ཐུབ་གསུང་། དེའི་སྟོན་མ་དབྱར་
རྒྱལ་བཟང་དུ་གོང་མ་ཆེན་པོའི་དགོངས་རྫོགས་ལ་བཀའ་འགྱུར་བཞེངས་པའི་ཞུ་
དག་གི་དཔོན་ལ་ཕེབས། དེའི་ཞར་ལ་ཆོས་རྗེ་རིན་པོ་ཆེ་ནམ་པ་ལ་སོགས་པའི་
དགེ་བའི་བཤེས་གཉེན་འགའ་ཞིག་ལ་ཆོས་གསུངས། སྟག་གི་ལོ་ལ་ཞ་ལུ་རིན་པོ་
，
62



ཆེ་གྲགས་པ་རྒྱལ་མཚན་པ་སྣེའུ་གདོང་རྩེར་ཕེབས་པའི་སྐུ་མདུན་དུ་ཕེབས་ནས་
གྲུབ་པ་སྡེ་བདུན་དེ་ཁོ་ན་ཉིད་བཅུ་པ་ལྷན་ཅིག་སྐྱེས་པའི་རྡོ་རྗེའི་འགྲེལ་པ་དང་
བཅས་པའི་ལུང་གསན། གོང་གི་བཀའ་ལུང་ལ་སློབ་དཔོན་གཞོན་ནུ་དཔལ་གྱིས་
ཞ་ལུ་འགྲོ་མྱོང་ངམ་གསུང་། ཞ་ལུ་རིན་པོ་ཆེའི་ཞལ་ནས། ཁོང་པ་ཞ་ལུ་དང་
ཚོརམི་འབྱོན་ལགས། འུག་པ་ལུང་དང་ཚོར་འབྱོན་པ་ལགས་གསུང་དུ་བྱུང་།
ཆོས་རྗེ་གུང་སྣང་བ་གླང་པཎྜི་ཏར་གྲགས་པ་དེ་ལ་རྗེ་རིན་པོ་ཆེའི་ཡིག་ཆའི་སྟེང་ནས་
གསང་འདུས་མི་བསྐྱོད་པ་དང་། ཚེ་དཔག་མེད་གྲུབ་རྒྱལ་མ་ལྷ་མངས་ཀྱི་རྒྱ་
གཞུང་ལ་བརྟེན་པ་དང་། ས་སྐྱ་བློ་ཆེན་གྱི་ཡིག་ཆའི་སྟེང་ནས་གདུགས་དཀར་གྱི་
དབང་རྣམས་གསན། ཡོས་ལོ་(1435ལོ) ལ་བསམ་གཏན་གླིང་དུ་བཞུགས་
ནས་ཏིང་ངེ་འཛིན་ལ་གཙོ་བོར་མཛད། ད་ལྟར་གྱི་བསྡུས་པ་བ་རྣམས་ཀྱི་མཚང་
ལེགས་པར་དགོངས། ཐུགས་དམ་གྱི་ལྷོངས་ཆེ་བར་བྱུང་ནས་སྙན་དྲག་པོ་ཞིག་
གིས་བཏབ་པ་ན། ཡར་འབྲོག་གི་གླང་ལུང་དུ་ཆོས་རྗེ་ནམ་མཁའ་བཟང་པོ་བའི་
སྐུ་མདུན་དུ་ཕེབས་པར་བཞེད་པ་ཡང་ཤར། དེ་ནས་ཐུགས་ཀྱི་དགོངས་པ་
ལེགས་པར་བཏང་ནས་ཆོས་བརྒྱད་ཀྱི་མགོ་སྙོམས་པས་ཕན་པར་བྱུང་། འོན་
ཀྱང་ད་དུང་གཞི་མེད་དུ་མ་དྭངས་ནས་རང་ཉིད་ཀྱི་ཐུགས་ལས་བྱོན་པའི་མན་ངག་
ཉམས་སུ་བཞེས་པས་སྣང་བ་ལའང་ཁྲོག་ཟེར་བ་འདྲ་ཞིག་བྱུང་། དེ་ནས་གཞི་
མེད་པར་ཕན་སོང་གསུང་། དེ་རྗེས་པཎ་ཆེན་ནགས་ཀྱི་རིན་པོ་ཆེ་སླར་ཡང་བོད་
དུ་ཕེབས་ཏེ་རྩེས་ཐང་དུ་དགེ་བའི་བཤེས་གཉེན་མང་པོ་ལ་རྣལ་འབྱོར་ཡན་ལག་
དྲུག་པའི་ ཁྲིད་གནང་བ་གསན་ཞིང་། མི་གཡོ་བླ་མེད་ཀྱི་དབང་ཡང་ཞུས།
འབྲུག་ལོའི་དབྱར་པཎ་ཆེན་རིན་པོ་ཆེ་བསམ་ཡས་མཆིམས་ཕུར་བཞུད་པའི་ཕྱག་
ཕྱིར་ཕེབས་ནས་བཞུགས་ཏེ་དབང་མདོར་བསྟན་པའི་འགྲེལ་པ་སཱ་དྷུ་པུ་དྲས་མཛད་
63



པའི་འགྱུར་མཛད། བླ་མ་དཔལ་འབྱོར་བས་ཞུས་ནས་དཔལ་མངོན་པར་རྟོགས་
པགསུངས་པ་ཡང་གསན། ཉིན་ཅིག་གླ་བ་གཅིག་ནགས་གསེབ་ན་འདུག་པས་
ཀ་སྟེ་ར་ཞུས་པས་པཎ་ཆེན་གྱིས་གང་ན་གང་ན་གསུང་ནས་མགྱོགས་པར་བཞེངས་
བྱོན་ཏེ་ལེགས་པར་གཟིགས་ཤིང་འདུག་གསུང་། དེར་ཡང་དྲི་བ་དང་འབེལ་
གཏམ་མང་དུ་ཞུས། དེ་ནས་པཎ་ཆེན་དཔོན་གཡོག་ལྷན་དུ་རྒྱལ་བཟང་དུ་
ཕེབས་པའི་ཕྱགས་ཕྱི་མཛད་དེ་རྗེས་སྐུ་གྲིབ་ལ་རྟེན་ནས་སྐུ་ཁམས་ཤིན་ཏུ་ལྷུང་བ་
ཡུན་རིང་བར་བྱུང་། ནུབ་ཅིག་མནལ་ལམ་དུ་འོན་གྱི་དཔལ་རི་འདྲ་བ་ཞིག་གི་གློ་
ན་མི་མང་པོ་འདུག དེ་རྣམས་ཀྱི་ཁྲོད་ན་མར་ཕེབས་པས་ཕྱག་ན་མི་མགོ་ཅིག་
འདུག་པ་ལ་ཅི་ཡིན་དགོངས་པའི་ཚེ་སྐུ་རྒྱབ་ནས་གྲིབ་གཟུགས་འདྲ་བ་ཞིག་ན་རེ།
འདིཁྱེད་རང་ལ་གནོད་པ་དེའི་མགོར་འདུག་ཟེར། ལེགས་པར་གཟིགས་པས་
བན་དེའི་མགོ་རྒྱུངས་པ་ཙ་ར་བ་ཞིག་འདུག་པ་རྨིས། དེ་ནས་དྭངས་པའི་མགོ་
ཚུགས་པ་ཡིན་གསུང་། དེ་རྗེས་ཆོས་རྗེ་པཎ་ཆེན་རིན་པོ་ཆེ་སྣེའུ་གདོང་དུ་
བཞུགས་པའི་ཞབས་ཕྱིར་ཡང་ཡུན་རིང་བར་བཞུགས་ནས་འགྱུར་མང་དུ་མཛད།
དང་པོ་སྒྲའི་ས་རིས་བཏང་ནས་བསམས་པས་བོད་སྐད་མི་ཤེས་པར་བོད་ཀྱི་བརྡའ་
དག་བསླབས་པ་དང་འདྲ་བར་འདུག་པས་སྐད་དོད་མི་མཁྱེན་ན་དགོངས་པ་ཆུང་
བར་དགོངས་ནས་སྒྲའི་ས་རིས་རྣམས་ལ་ནན་ཆགས་ཆེན་པོ་མ་གནང་། ཕྱིས་
པཎ་ཆེན་རིན་པོ་ཆེ་དང་མཇལ་ནས་སྐད་དོད་རྣམས་ལེགས་པར་དགོངས་པའི་ཚེ་
སྒྲའི་ས་རིས་བོར་བ་དེ་ཤིན་དུ་གནོད་པར་ཕྱུང་གསུང་། པཎ་ཆེན་རིན་པོ་ཆེའི་
དྲུང་དུ་རྡོ་རྗེ་ཕྲེང་བའི་དབང་ཡོངས་སུ་རྫོགས་པ། བདེ་མཆོག་དང་ཀྱེ་རྡོར་གྱི་
སྒོས་བཀའ། གྲ་ལྔ་དང་། མི་གཡོ་བླ་མེད་ཀྱི་དབང་། ཕག་མོ་ཞལ་གཉིས་
མདང་དོན་གྲུབ་མ། སྒྲོལ་མ་དྲག་མོའི་རྗེས་གནང་། དཔལ་དུས་ཀྱི་འཁོར་



ལོའི་དབང་། དབང་མདོར་བསྟན་འགྲེལ་པ་དང་བཅས་པ། དཔྱིད་ཐིག་
འགྲེལ་པ། མན་ངག་སྙེ་མ། ཕྲེང་བ་སྐོར་གསུམ། དཔེ་མེད་མཚོའི་སྦྱོར་
དྲུག དེའི་འགྲེལ་པ། ཉི་མ་དཔལ་ཡེ་ཤེས་ཀྱི་མཚན་བརྗོད་འགྲེལ་པ། མི་
གཡོ་བླ་མེད་ཀྱི་རྒྱུད་ལ་སོགས་པ་གསན། པཎ་ཆེན་རིན་པོ་ཚེའི་ཞལ་ནས་ངས་
ཛམྦུའི་གླིང་གི་སུམ་གཉིས་ཙམ་དུ་ཕྱིན་པ་ལ་པནྟི་ཏ་ཆེན་པོ་མིའི་ཉི་མ་ཤེས་རབ་ཆེ་
བར་མཐོང་། དེའི་འོག་ན་ཀུ་མཱ་ར་གི་ལས་ཤེས་རབ་ཆེ་བ་མ་མཐོང་ཞེས་གསུང་
བ་ཡིན་ཡང་ཟེར། པཎ་ཆེན་རིན་པོ་ཆེ་ཕེབས་པའི་ཚེ་དགྱེར་པའི་གྲུ་ཁར་སྐྱེལ་
ཐུང་ལ་ཕེབས། བྱི་བའི་ལོ་ནས་སྦྲུལ་ལོའི་བར་དུ་གོང་གི་ཐུགས་ཀྱིས་ལེགས་པར་
བཟུང་བས་སྣེའུ་གདོང་རྩེར་སྐུ་མདུན་དུ་བཞུགས་ནས། དགེ་བའི་བཤེས་གཉེན་
རྣམས་དང་། འབེལ་གཏམ་ཁོ་ནས་དུས་འདའ་བ་མཛད། རེས་རྩེས་ཐང་དུ་
བཞུགས་ནས་ཆོས་མང་དུ་གསུངས་ཀྱང་། ཕལ་ཆེར་སྣེའུ་གདོང་དུ་ཕེབས་དགོས་
པས་དང་པོ་རྒྱ་དུར་དུ་ཚུད་ནས་ཅི་ཐོན་བྱས་པས་བྱུང་ཏེ། འདིར་རྒྱུན་ཏུ་སྐུ་
མདུན་ཁོ་ནར་སྡོད་དགོས་པ་འདི་ཡང་མདུན་མའི་ཕུགས་བཟང་པོ་ཅིག་མི་འདུག་
བསམ་ནས་མདུན་མ་བསྒྱུར་འདོད་ཆེན་པོ་བྱུང་བ་ཡིན་གསུང་། དེ་ནས་དྭགས་
པོ་ཕྱོགས་སུ་ཕེབས་པར་བཞེད་ནས་དྭགས་པོ་འབྲུ་མདའ་བ་ལ་སྦྱིན་བདག་ཡོང་མི་
ཡོང་དྲིས་པས། འོང་བའི་ཞུ་བ་བྱུང་ནས་ས་ཕོ་རྟའི་ལོ་གསར་འཕྲུལ་དེ་ནས།
ཙ་རི་ཕྱོགས་ཕེབས་ཆོག་པའི་ཞུ་བ་ཉིན་རེ་བཞིན་དུ་ཕུལ་བས། གོང་ནས་མི་
འཐད་གསུང་ནས་མི་གནང་བའི་ངང་ལ་ཟླ་བ་བདུན་པའི་ཚེས་ཉི་ཤུ་བདུན་གྱི་བར་
ལུས་གསུང་། རྟ་ལོའི་(1438ལོ) དཔྱིད་བཙན་ཐང་དུ་ཆོས་ཀྱི་རྒྱལ་པོ་གྲགས་པ་
འབྱུང་གནས་པའི་བཀའི་ལུང་གིས་དམར་སྟོན་རྒྱལ་མཚན་འོད་ཟེར་བ་ལ། དགེ་
བའི་བཤེས་གཉེན་མང་པོ་དབང་གསན་དུ་བཅུག་པའི་དུས་སུ་ཀྲྀ་ཡ་ས་མུ་ཙྪའི་



དབང་ཡོངས་སུ་རྫོགས་པ་དང་། སྒོས་བཀའ་དང་རྗེས་གནང་ཤིན་དུ་མང་བར་
གསན་ཞིང་། གུར་བརྟགས་སམ་གསུམ། འགྲེལ་པ་ཀུ་ལུ་དི་དང་། དག་
ལྡན། ལྗོན་ཤིང་། གུར་གྱི་ས་བཅད། གུར་རྒྱན། རྩེ་མོས་མཛད་པའི་
སམ་པུ་ཊའི་རྣམ་བཤད། འཇམ་དཔལ་ནཱ་ག་རཀའི་རྗེས་གནང་ལས་ཚོགས་ཚང་
མ། ས་ཆེན་གྱི་བརྟག་གཉིས་འགྲེལ། སངས་རྒྱས་ཐོད་པའི་རྒྱུད། དཀའ་
འགྲེལ་ཡེ་ཤེས་ལྡན། ཀྱེ་རྡོར་འགྲེལ་བ་སྦྱང་དཀའ་ཟླ་བས་མཛད་པ། ཨ་བྷ་
ཡའི་མི་འཇིགས་པའི་གཞུང་འགྲེལ། རྡོ་རྗེ་མཁའ་འགྲོའི་རྒྱུད་དང། བྷཝ་བྷ་
དྲས་མཛད་པའི་འགྲེལ་བ་ཚེ་དཔག་མེད་གྲུབ་རྒྱལ་མའི་རྗེས་གནང། ཚེ་ཁྲིད་
དང་བཅས་པ། འདུས་པའི་མན་ངག་ནག་ཁྲིད་དུ་གྲགས་པ་རྣམས་དང་། སྒྲ་
མིསྙན་པའི་ཚེ་སྒྲུབ། མི་ཏྲ་ཛོ་ཀི་ནས་བརྒྱུད་པའི་ཚེ་སྒྲུབ། གཤེད་དམར་ལྷ་
ལྔའི་རྫོགས་རིམ་ཤིན་དུ་སྤྲོས་མེད་དེ་ཁོ་ན་ཉིད་ཀྱི་མན་ངག སྤྲོས་མེད་ཀྱི་བྱིན་
བརླབས། རྣམ་རྟོག་འོད་གསལ་གྱི་བྱིན་བརླབས། རྡོ་རྗེ་ཚིག་རྐང་། སྤྲོས་
མེད་རྡོ་རྗེའི་ཚིག་རྐང་། དེའི་ཁྲིད་ཡིག་གློ་བོ་ལོ་ཙཱ་བས་མཛད་པ་ལ་སོགས་པ་
ཤིན་དུ་མང་བར་གསན། བཙན་ཐང་གི་ཆོས་འཁོར་གྲོལ་ནས་སྣེའུ་གདོང་རྩེར་
དམར་སྟོན་པས་སྒྲོལ་མ་ལྷ་བཅུ་བདུན་མའི་དབང་མཛད་པ་ཡང་ཞུས། དེའི་
སྟོན་དབྱར་གྱི་དུས་སུ་དམར་སྟོན་པས་འོན་གྱི་ཆོས་སྡིངས་སུ་རྒོད་ཕྲུག་ཆོས་རྗེའི་སྐུ་
མདུན་དུ་ཆོས་གསན་དུ་ཕེབས་ནས། ཆོས་རྗེ་གྲགས་འབྱུང་བའི་ཞབས་ལ་
གཏུགས། ཆོས་རྗེ་དང་སྔར་ཡང་མང་དུ་མཇལ། ཁྱད་པར་རྒྱལ་བཟང་དུ་
མཇལ་ནས་བཀའ་ལུང་མང་པོ་གནང་མཛད་དེ། དེ་ཕན་དུ་ཕྱག་ཀྱང་མ་ཕུལ་
གསུང་། དེ་རེས་ཚེ་རིང་མ་མཆེད་ལྔའི་རྗེས་གནང་དང་ཕག་མོ་གཞུང་དྲུག་གི་
སྐོར་མཁན་ཆེན་རིན་རྒྱལ་བའི་ཡིག་ཆའི་སྟེང་ནས་གནང་བ་གསན། བདག་ཙ་



རི་ཕྱོགས་ལ་འགྲོ་འདོད་པ་ཐོན་པར་འདུག་ལགས་སམ་ཞེས་ཞུས་པས་ཕྱི་ཤོལ་ཆེན་
པོ་རང་འདུག་ནའང་ཐོན་པར་འདུག་གསུང་བའི་ལུང་བསྟན་བཟང་པོ་བྱུང་།
དེ་ནས་ཙ་རི་ཕྱོགས་ལ་ཕེབས་པའི་ཞུ་བ་ནི་མ་གྲུབ། སྣེའུ་གདོང་དུ་རྒྱུན་དུ་
བཞུགས་པ་མི་ལེགས་པར་ཡང་དགོངས། གོང་ནས་ལ་ཆོས་འབྲེལ་ཚན་ཡང་མ་
ཞུས། འཕྲལ་ཐུགས་ཀྱིས་ལེགས་པར་བཟུང་བས་བྲོས་སྟབས་སུ་གཤེགས་པའང་
མ་སྤོབས་ནས། འོ་རྒྱལ་བར་བྱུང་གསུང་། ཟླ་བ་བདུན་པའི་ནང་དུ་ཀོང་པོར་
འགྲོ་བའི་འགྲུལ་པ་མང་དུ་འདུག་པས་དེའི་ཟླ་ལ་ཕེབས་པར་ཐག་བཅད་ཡོད་པའི་
ཞུ་བ་བཏང་བས། ད་མི་ཉན་པར་འགྲོ་ན། ཞག་བར་གཅིག་སྡོད་ལ་སོང་
གསུང་བའི་གོང་གི་བཀའ་ལུང་བྱུང་བས་ངེད་རང་ནི་སེམས་བདེ། ཀོང་འགྲུལ་
ནི་མི་ཅིག་ཀྱང་མེད་དེ། ཕྱིར་ཕེབས་ཐུབ་ན་དེས་ཆོག་དགོངས་པ་བྱུང་གསུང་།
དེནས་སྣེའུ་གདོང་རྩེར་སྐུ་མདུན་དུ་ཕེབས་པས་ད་ཁོང་གི་བྱ་བྲལ་བྱེད་པ་ལ་དྲ་བ་
ཅིག་དང་གཏོར་ཆ་ཅིག་ལ་སོགས་པའི་གནང་བྱིན་གྱིས་གསུང་ནས་དེ་རྣམས་གནང་
བས་ཐུགས་དགྱེས་ཏེ། དྲ་བ་དེ་ཡང་དུས་ཕྱི་མོའི་བར་དུ་ངའི་བྱ་བྲལ་གྱི་བླ་ཡིན་
གསུང་ནས་ཐུགས་རྩིས་ཆེན་པོ་གནང་། དེ་ནས་དགུང་ལོ་བཞི་བཅུ་རྩ་བདུན་
(1438ལོ)བཞེས་པ་ས་ཕོ་རྟའི་ཟླ་བ་བརྒྱད་པ་ལ་བཏེག་ནས་ཐོག་མར་དྭགས་པོར་
ཕེབས། ཇོ་བོ་ཁོག་ན་ཡར་སྔ་མོ་ནམ་འོག་ཏུ་བཞུད་པས་ན་བཟའ་སྐུ་ཆོས་འཛར་
བ་མ་དགོངས་པ་ལ་འགྲུལ་ཟླའི་ཁྱི་གཅིག་འདུག་པ་དེས་སོས་ཐེན་ནས་སྦྲན་བྱུང་
གསུང་། དེ་ནས་ཐོག་མར་འབྲུ་མདར་ཕེབས། སློབ་དཔོན་བསོད་བཀྲས་པས་
ཞབས་ཏོག་ལེགས་པར་བསྒྲུབས། མཁན་ཆེན་བཀྲས་བྱང་པས་སྣ་ལེན་བཟང་པོ་
མཛད། ཁོང་གི་ཡང་དགོན་ན་བྱང་རྩེ་བ་ཀུན་བཀྲས་པ་ཡང་བཞུགས་འདུག
ནང་དུ་སློབ་མ་ཁང་མཁན་ཆེན་བཀྲས་བྱང་པས་ཐུགས་དགྱེས་དགྱེས་ཀྱི་འཕྲོས་



ཡིན་མེད་གསུངས་པས། དེ་ནས་ཁོང་རང་གི་ཐུགས་རྒྱལ་ཞི་ནས། ད་འོ་ན་
ཁྱེད་རང་ཇི་ལྟར་མཛད་གསུང་། ང་དེ་ལ་མཁས་པས་ཞུ། དང་པོའི་སངས་
རྒྱས་རྒྱུད་ཆེན་ལས། རབ་ཏུ་འབད་པས་བཀག་པའི་ཕྱིར། ཞེས་གསུངས་པས་
བླ་མེད་གཞན་གྱི་གསང་དབང་བླངས་པས་ཕས་ཕམ་འོང་བ་མ་ཡིན། དུས་
འཁོར་ནས་གསང་དབང་ལ་དབང་པོ་གཉིས་སྦྱོར་བཤད་པ་ཅིག་ཡོང་པས་དེ་ལེན་
དུ་མི་རུང་ཟེར་བ་ཡིན་གསུངས་པས། ཁོང་གི་ གསུང་ནས། རིམ་ལྔའི།
དང་པོ་ཅིག་ནི་དགུ་དབུས་ན། ཟེར་བ་དེ་ཅི་ལ་ཟེར་བ་གསུང་། དེ་ལའང་
ལན་ལེགས་པར་བཏབ། གསང་དབང་མི་ཚད་བུམ་དབང་ལའང་གཉིས་སྦྱོར་
འོང་བ་ཅིག་ཕྱག་ཆེན་ཐིག་ལེའི་སྐོར་ནས་གསུངས་འདུག ཁོང་དང་འདྲིས་ནས་
འབེལ་གཏམ་ཀྱང་མང་དུ་བྱས། ཁོང་གིས་བྱམས་པར་ཡང་མཛད་གསུང་།
རྟ་ལོའི་དགུན་དེ་སྐུ་རབ་ཏུ་སྐུ་རབ་ཁྲི་དཔོན་དཔལ་འབྱོར་བཟང་པོ་བས་སྤྱན་
དྲངས་ནས་ཆོས་གསུངས། བླ་མ་དགོངས་འདུས་རྣམས་དེ་ན་བཞུགས་འདུག་
པའང་ཐོགས་རེ་གཟིགས། དགོངས་གཅིག་གི་སྙན་པ་སྔ་མོ་ནས་གསན་ནའང་
དཔེ་ཆ་བླ་མ་ར་མོ་བ་ལ་ཡོད་ཟེར་བས། གསན་དགོན་པ་ལ་གཡར་གྲོགས་བཅོལ་
ནས་ལེགས་པར་གཟིགས་པས་ཐུགས་ལ་ཤིན་དུ་བབ་པར་བྱུང་། སྐུ་རབ་ན་
དཀོན་བརྩེགས་ད་ལྟར་གྱི་འདི་དང་འགྱུར་མི་གཅིག་པ་མངོན་པར་དགའ་བ་ལར་
རབ་ཏུ་དགའ་བའི་ཞིང་ཁམས་ཟེར་བ་ཡོད་པའང་ལེགས་པར་གཟིགས། ལུག་གི་
དཔྱིད་ནས་ཟླ་བ་ལྔ་པའི་ནང་ཚུན་དུ་སྙན་ཕུག་ཏུ་ཏིང་ངེ་འཛིན་འབའ་ཞིག་ལ་
བཞུགས། ལ་བ་པའི་ཤེར་ཕྱིན་དགུ་པ་དང་། ཀླུ་བྱང་གི་དེ་བཞིན་གཤེགས་པ་
ཐམས་ཅད་ལ་བསྟོད་པ་ཡང་བསྒྱུར། དེའི་དབྱར་ཉི་མ་ལྡོག་གདོང་ལ་ཙ་རིའི་
གནས་སྒོ་ཕྱེ་འོང་བས་ཙ་རིར་ཕེབས། ཐོག་མར་སྡོང་པོ་མཁར་དུ་ཁལ་ཕོག
69



དེནས་མཚན་ལྡན་ཐོད་པ་ལ་མཆོད་པ་ལེགས་པར་མཛད། དེ་རྗེས་ཡུལ་སྨད་
རྣམས་སུ་གནས་སྐོར་མཛད་ནས་མཁའ་འགྲོ་འབུམ་དེ་ལ་དུ་ཞག་ས་མཛད་པས་དེ་
ནསྨད་དགྱེར་ཆོས་རིན་ཟེར་བ་ཅིག་འདུག་པ་ན་རེ། མདང་འདིར་རྗེ་བཙུན་
འཇམ་དབྱངས་ཀྱི་སྒར་ཡིན་ཟེར་བ་ཅིག་བྱུང་། དེ་རིང་འདི་ནས་ཕེབས་པ་ལ་ལྟ་
བར་འདུག ཆོས་འབྲེལ་ཅིག་ཞུ་ཟེར། དེ་ནས་ཟིལ་ཆེན་དུ་བཞུགས་ཏེ་སྨྱུག་
མའི་གཟིམས་ཆུང་ཅིག་བཟོས་ཐུགས་དམ་ཁོ་ན་ལ་བཞུགས། མཚན་མོ་ཅིག་
ཞབས་སྐྱིལ་དཀྲུང་བཤིག་ནས་ཞབས་ཅུང་ཟད་བརྐྱང་བས། ཞབས་མཛུབ་ལ་
གཅིག་གིས་སོ་སྦྲིད་བ་བཏབ་བྱུང་བས་བསྐུམ་ནས་ཐུགས་དམ་ལ་བཞུགས། ཡང་
བརྐྱང་བས་སོ་བཏབ་བྱུང་ནས་བསྐུམ། ཡང་བརྐྱང་བས་ཡང་བཏབ་བྱུང་སྟེ་ཅི་
ཡིན་ནི་མ་ཤེས་གསུང་། དེར་ཟླ་བ་གཅིག་སོང་ནས་སྐྱོ་གོ་ཚལ་དུ་ཟླ་བ་གཉིས་ཀྱི་
བར་དུ་ཐུགས་དམ་ལ་བཞུགས། དེ་ནས་ལྷ་བ་རྣམས་ཀྱིས་སླེབ་ནས་གཡག་ཕུག་
ཏུ་ཐུགས་དམ་འབའ་ཞིག་གནང་། དེར་ལན་ཅིག་ཞབས་ཀྱི་སྟེང་ན་ཟ་གུལ་བ་
ཅིག་འདུག་པ་ཅི་ཡིན་གཟིགས་པས་ཤིག་ལུག་གི་རིལ་མ་ལས་མི་ཆུང་བ་ཞིག་སྣང་སྟེ་
ཆོ་འཕྲུལ་དུ་འདུག ཙ་རིར་སྡོད་རིང་ཤིན་དུ་སྐྱིད་པར་བྱུང་། ལོངས་སྤྱོད་
ཀྱང་ཕུན་སུམ་ཚོགས་པ་འབྲུ་མདའ་བས་སྐྱལ། གང་སྐྱལ་རྣམས་ལ་འཛད་རྒྱུའང་
མི་འདུག སྲིས་སྨེ་བ་དངོས་གྲུབ་ཏུ་འདུག ཙ་རི་དེ་ཉིན་རི་དང་ཤིང་ཐམས་
ཅད་སེམས་ལྡན་ཡིན་པ་སྙམ་བྱེད། ཟིལ་ཡང་ཤིན་དུ་ཆེ་བ་ཅིག་ཡོད། མཚན་
མོར་སོང་ནས་འཇིགས་སྣང་ཡང་མེད་པར་ཤིན་དུ་བག་ཕེབས་པ་ཡོད། དེའི་
དབྱར་དེ་གནས་ནང་ན་མི་ཉི་ཤུ་ཙམ་ལས་མེད། པུ་རིའི་རྩེ་ལ་ཕེབས་ནས་སྤུར་
ཆུང་གི་མགོ་ན་ཇེ་བཟང་ཤེར་དབང་པ་འདུག་པས་ཁོང་ལ་ གནས་པོ་བཅོལ།
སང་དེ་པུར་ཆེན་གྱི་རྩེ་ལ་ཕེབས་ནས་གསོལ་འདེབས་ལ་སོགས་མཛད། དེ་ཉིན་



ནས་མཁའ་ལ་སྒྲ་ཁྱད་པར་ཅན་ཡང་གྲགས་སྟེ། རྗེས་ཀྱི་མི་རྣམས་ལ་དད་པ་མི་
འདུག་པ་གསུང་། སྒྲ་དེ་ཇི་འདྲ་ཅིག་བྱུང་བ་ལགས་ཞུས་པས། རྔའི་སྒྲ་དང་
ཕྱོགས་འཐུན་པ་ཅིག་ཐམས་ཅད་ཀྱིས་འཐུན་སྣང་དུ་གྲགས་པ་ཐོས། གཞན་ཡང་
ཙ་རིར་ཐུགས་དམ་ལ་བཞུགས་པ་ན་མི་མང་པོས་ཆོས་སྐྱོང་གསོལ་བའི་རྔ་སྒྲ་འདྲ་པ་
སྦྲམ་རྒྱངས་ཆེན་པོ་ཡོད་པ་དང་། དེའི་བར་བར་དུ་དུང་དཀར་སྒྲིལ་མ་མང་དུ་
འབུད་པའི་སྒྲ་འདྲ་བ་དང་། རེས་འགའ་བཤར་སྦྱང་བྱེད་པའི་སྐད་མཐོ་དམན་
ཚིག་ཚུན་གསལ་ལ་ཁད་པ་མང་དུ་གསན། ཙ་རི་སྒྲ་བརྙན་སྣ་ཚོགས་ཐོས་པའི་
གནས་ཡིན་ཟེར་བ་བདེན་པར་འདུག་གསུང་། ཀུན་དྲིལ་བས་ཟླ་བ་དྲུག་
བཞུགས་ནས་དྭགས་པོར་ཕེབས། ལུག་ལོའི་(1439ལོ) སྟོན་མཇུག་ཀོང་པོ་
ནས་ཆོས་རྗེ་ཆོས་དཔལ་ཡེ་ཤེས་པ་དཔོན་སློབ་རྣམས་འབྲུ་མདར་ཕེབས་ནས།
ཞག་བཅུ་བཞིའི་བར་དུ་བཞུགས་པའི་སྐུ་མདུན་དཔལ་མཁའ་སྤྱོད་དབང་པོའི་ཆོས་
དྲུག་ཆེན་མོ། ཀརྨ་པཀྵིའི་ད་མ་ཚིག་གི་བཤད་པ་དཔལ་རང་བྱུང་རྡོ་རྗེས་མཛད་
པདམ་ཚིག་རྒྱ་མཚོ་ཞེས་བྱ་བའི་ལུང་གསན། ཐུགས་ཤིན་དུ་དགྱེས་པར་བྱུང་
ནས་ཞབས་ཀྱི་མཐེ་བོང་ལ་ཧོར་ཡིག་གསར་གྱི་རྒྱལ་མེ་རིའི་དབུས་ན་བཞུགས་
པའང་སྟོན་པ་གནང་བས་ངོས་འཛིན་ཞུས། སློབ་དཔོན་བསོད་བཀྲས་པའི་
གསུང་ནས་ད་ལན་དཔོན་སློབ་འཕྲོད་པ་བྱུང་བ་ཤིན་དུ་ལེགས། གཞན་ཁོང་
དཔོན་སློབ་མཚན་ཉིད་པརྣམས་ལ་གཟིགས་ལུགས་ཟུར་པ་ཅིག་འོང་གི་འདུག་ཟེར།
དེའི་དགུན་ཡང་སྙོན་ཕུག་ཏུ་གཙོ་བོར་ཐུགས་དམ་ཁོ་ན་ལ་བཞུགས། བར་
སྐབས་སུ་སློབ་དཔོན་བསོད་བཀྲས་པ་དང་དགེ་བཤེས་བསམ་ཤེ་དང་དང་དགེ་སྦྱོང་
གཅིག་སྟེ་གསུམ་ལ་རྣལ་འབྱོར་ཡན་ལག་དྲུག་གི་ཁྲིད་གནང་། སྤྲེའུ་ལོའི་



(1440ལོ) དཔྱིད་སྒམ་པོ་སྐོར་དུ་ཕེབས་ནས་ཞག་གསུམ་བཞུགས། དཔལ་
སྒམ་པོ་པའི་སྐུ་འདྲ་རིན་པོ་ཆེའི་སྐུ་མདུན་ཕེབས་པའི་ཚེ་མཇལ་མ་ཁད་ཙ་ན་གསོན་
མའི་སྣང་བ་ཤར་གསུང་། ཟངས་ལུང་དུ་ཡང་གནས་སྐོར་དུ་ཕེབས། འགྲོ་
མགོན་རིན་པོ་ཆེ་ལ་ཐུགས་དམ་འཁྲུངས་པའི་དེའུ་ཤར་མའི་ཁར་ཡང་དུམ་ཞིག་
བཞུགས་རིན་པོ་ཆེ་ལ་མཇལ་བ་ནི་མ་བྱས་གསུང་། དེ་ནས་སྤྲེའུ་ལོའི་སྟོན་དྭགས་
པོ་ལ་བར་དུ་ཕེབས་ནས་ཆོས་རྗེའི་མི་འབབས་པ་བསོད་ནམས་རིན་ཆེན་པའི་དྲུང་
དུ་དཔལ་ མཁའ་སྤྱོད་དབང་པོའི་ སྐྱེས་ སྦྱོར། ངོ༌སྤྲོད་ གནད་ཀྱི་མེ་ལོང་།
གསལ་བའི་མེ་ལོང་། གསང་བའི་མེ་ལོང་། སེམས་གསང་མི་འགྱུར་ཀུན་གྲོལ།
བརྒྱུད་པའི་གསོལ་འདེབས། རི་ཆོས་གཅིག་ཤེས་ཀུན་གྲོལ། གསུང་སྦྱར་སྙིང་
པོ་ལེགས་གྲུབ། གདོད་མའི་རྒྱལ་བ་རབ་གསལ། འཁོར་བརྟག་དབང་པོའི་
ཚོན་མཛེས། མ་ཅིག་ལབ་སྒྲོན་གྱི་རྣམ་ཐར་གླེང་བཞིའི་ལེའུ། བླ་མའི་རྣལ་
འབྱོར། དཀར་འགྱེད། དམར་འགྱེད། མ་རྒྱུད་ཕ་རྒྱུད་ཀྱི་གསོལ་འདེབས།
གཏོར་མ། སྙན་རྒྱུད་གོང་ཁུག་མ། གཅོད་ཀྱི་དམར་ཁྲིད། ལྷན་ཅིག་སྐྱེས་
གྲུབ་དཔལམོའི་འགྲེལ་པ་དང་བཅས་པ། ཆོས་རྗེ་རང་བྱུང་རྡོ་རྗེས་མཛད་པའི་
གཅོད་ཁྲིད་དང། ཟབ་མོ་ནང་དོན་རྩ་འགྲེལ། ཆོས་དབྱིངས་བསྟོད་པའི་
འགྲེལ་པ། དེ་བཞིན་གཤེགས་པའི་སྙིང་པོ་སྟོན་པའི་བསྟན་བཅོས། སྐུ་གསུམ་
ངོ་སྤྲོད་ཀྱི་ཁྲིད་རྣམས་དང་། མི་ཉག་ཤེས་རབ་བཟང་པོས་མཛད་པའི་དོ་ཧའི་
ཁྲིད་ཡིག་དོ་ཧ་སྐོར་གསུམ། རྨོངས་དོ་ཧའི་རྣམ་བཤད། རྟེན་ཁྱད་པར་ཅན་
བླ་མའི་མཚན་ཉིད། བརྟེན་པ་ཁྱད་པར་ཅན་སློབ་མའི་མཚན་ཉིད། བརྡའ་
དང་ཐབས་ཁྱད་པར་ཅན། འབྲས་བུ་ཁྱད་པར་ཅན། སྒྲོ་འདོགས་གཅོད་པའི་
ཆོས་བརྒྱད། བརྒྱུད་པའི་ལོ་རྒྱུས་ཏེ་པར་ཕུ་བའི་ལུགས་རྣམས་དང། ངེས་
72
།



--
--
ཤེས་བསྐྱེད་པའི་གཏམ་རྒྱུད་རྣམས་གསན། རི་མི་འབབས་པའི་གསུང་ནས་ཁྱེད་
རླུང་འཛིན་ཞིང་ཡོང་པ་ཡིན་ནམ་གསུང་། མེད་ལགས་ཞུས་པས་ངོ་ལ་ལྟས་ན་
ཡོད་པ་འདྲ་གསུང་། དེར་ཟླ་གཅིག་སོང་པ་དང་། ད་བྱོན་གསུང་། དང་
པོ་ལ་ལྟ་ཤེས། ངེད་རང་རྐྱང་པར་ཕྱིན་ན་ཆོས་མང་དུ་ཐོབ་པར་འདུག་པ་ལ་དེ་
རེས་བྱང་རྩེ་བ་ལ་སོགས་པའི་ཟླ་བོ་མང་དུ་ཡོད་པས་ཐུགས་སོ་མ་བསོད་པ་འདྲ།
རྟག་ཏུ་ཐུགས་དམ་མཛད་པས་སྐུ་ལུས་ལས་སུ་རུང་ནས། ཉིན་རངས་པར་
གསོལ་ཇ་གསོལ་ཡང་སྐུ་ཁམས་གསང་ཐེབས་རེས་ཞག་རེ་ཐུབ། གསོལ་ཞིབ་ཀྱང་
འབུལ་བ་གང་སྔ་ནས་བཞེས། ལར་གྱི་ངོ་མཚར་ཆེ་ཁོང་ཕྱག་རྒྱ་ཆེན་པོའི་ལྟ་བ་
འདི་ངས་ཀྱང་བློས་མི་གཏོང། ཁོས་ཀྱང་ང་བློས་གཏོང་མི་འོང་། དགེ་ལྡན་
པའི་ངང་ཚུགས་འདི་ངས་ཀྱང་ཁོ་བློས་མི་གཏོང་། ཁོས་ཀྱང་ང་བློས་གཏོང་མི་
འོང་གསུང་ནས་ངང་ཚུགས་ཤིན་དུ་དམ་པར་མཛད་གསུང་ནས་ཤིན་དུ་གུས་པ་
གནང་། སྤྲེའུ་ལོའི་དབྱར་ཀོང་པོར་ཆོས་རྗེ་ཆོས་དཔལ་ཡེ་ཤེས་པའི་དྲུང་དུ་
གསུང་ཆོས་མང་དུ་གསན་པའི་ཕྱིར་ཕེབས་པར་བརྩམས་པ་ན། སྦྱིན་བདག་གི་
གསུང་ནས་དེ་མཛད་ན་འཁོར་འདི་རྣམས་ལ་ནོར་ཉན་པ་ཅིག་མི་འོང་གསུང་ནས་
ཤོལ་བསམ་ཐོན་པ་ཡིན་གསུང་། འབྲུ་མདར་གཤེད་དམར་གྱི་དབང་ཡང་ལེགས་
པར་གནང་། དེ་ནས་ཡར་ཕེབས་པར་བཞེད་པ་ན་སྦྱིན་བདག་སྐུ་མཆེད་ཐམས་
ཅད་ཀྱིས་གཞི་ཕབ་ནས་བཞུགས་པར་ཞུས་ནའང་མ་བཞུགས། དེ་རེས་དྭགས་པོ་
ཕྱོགས་སུ་བཞུགས་པའི་ཚེ་རང་དོན་གཟིགས་རྟོག་དང་ཏིང་ངེ་འཛིན་གྱི་རིམ་པ་
ཡང་ཤིན་དུ་འཕེལ། གཞན་དོན་དབང་ཁྲིད་བཤད་པའི་རིམ་པའང་དུམ་རེ་
མཛད། དགེ་བའི་བཤེས་གཉེན་ཆེ་ཕྲ་ཐམས་ཅད་དང་འབེལ་བའི་གཏམ་གྱིས་
དུས་འདས། ཁྱད་པར་སློབ་དཔོན་བསོད་བཀྲས་པ་དེ་དང་པོ་མཚན་ཉིད་ཀྱི་གྲ་
13



ས་ཆེན་པོ་རྣམས་སུ་སྦྱངས་པ་ཆེན་པོ་མཛད་པས་ཡོན་ཏན་ཆེ་ཡང་གྲུབ་མཐའི་
ཕྱོགས་ཞེན་དང་ཁྱད་པར་དུ་སྒོམ་ཆེན་པ་ལ་བརྙས་པ་ཆེན་པོ་བྱེད་པ་ལ་ལེགས་པར་
བཤད་པས་དག་པའི་སྣང་བ་ཕྱོགས་མེད་དུ་བཀོད་ནས། དགུང་ལོ་ཞེ་དགུ་
བཞེས་པ་སྤྲེའུ་ལོའི་དགུན་ཡར་ཀླུངས་སུ་ཕེབས། དེ་ནས་སྔར་ཕྱག་མི་འཚལ་བ་
ཕྱག་འཚལ་ལྡང་བ་མིབྱེད་པ་རྣམས་ལྡང་བ་བྱེད། འཛུམ་མི་སྟོན་པ་རྣམས་ཀྱང་
འཛུམ་སྟོན་གྱི་འདུག་གསུང་། སྐབས་ཤིག་སྣེའུ་གདོང་རྩེར་སྟག་ལུང་ཆོས་རྗེ་
ཀུན་སྤངས་བྱང་ཆུབ་རྒྱ་མཚོ་བ་ཕེབས་པའི་ཚེ། དེ་སྔ་མཇལ་ནི་མ་མྱོང་། དེ་
ཉིན་སུའི་ཡང་ངོ་སྤྲོད་འབུལ་མི་མེད་པར་ངོ་མཁྱེན་ནས་བཀའ་ལུང་མང་པོ་གནང་
བྱུང་། དེ་དུས་ཆོས་རྗེ་ཆོས་དཔལ་ཡེ་ཤེས་པ་རང་དང་འདྲ་བར་མཐོང་། སྟག་
ལུང་པ་མཁའ་སྤྱོད་པའི་སྐུ་སྐྱེ་ཅིག་ཡིན་ཟེར་བ་བདེན་པར་འདུག་བསམ། དེ་
རྗེས་ཁོང་རྣམ་གཉིས་འདྲ་པོ་མི་འདུག དང་པོ་མཐོང་དུས་སྟག་ལུང་རིན་པོ་
ཆེའི་དབུ་ལོ་མཐིང་གི་ཁ་དོག་ཏུ་འདུག་གསུང་ནས་རྒྱུས་ཅན་རྣམས་ལ་ཡོད་མེད་དྲི་
བ་ཡང་མཛད། བྱ་ལོའི་(1441ལོ)དཔྱིད་གོང་མ་གྲགས་པ་འབྱུང་གནས་པའི་
བཀའ་ལུང་གིས་གདན་ས་ཐེལ་དུ་དགེ་བའི་བཤེས་གཉེན་ཆེན་པོ་དུ་མ་བསྡུས་ནས་
སྨོན་ལམ་མཛད་པའི་གྲར་ཕེབསནས་རྒོད་ཕྲུག་ཆོས་རྗེ་འཇག་སྤྱིལ་ན་བཞུགས་པའི་
དྲུང་དུ་ཉིན་བཞིན་དུ་བཞུགས། དེ་ཐོན་ རྟིང་སྣ་མོ་རྫོང་དུ་བཞུགས་ནས།
ཆོསརྗེ་རིན་པོ་ཆེ་ནམ་མཁའ་བློ་གྲོས། ཆོས་རྗེ་རིན་པོ་ཆེ་ལོ་ཆེན། སྡེ་སྣོད་
འཛིན་པ་མགོན་པོ་རྒྱལ་མཚན། ཆེན་པོ་བསོད་ཡེས་པ་ལ་སོགས་པ་མང་པོ་ལ་
ཕར་ཕྱིན་ལ་སོགས་པའི་གཞུང་ཆོས་དང་འབེལ་གཏམ་གྱིས་ཆོས་ཀྱི་སྒོ་མཐའ་དག་
ལསྣང་བ་ཆེན་པོ་རྒྱས་པར་མཛད། དེའི་དབྱར་འོན་ཆོས་སྡིངས་སུ་རྒོད་ཕྲུག་
ཆོས་རྗེའི་སྐུ་མདུན་དུ་ཕེབས་ནས། གྲུབ་ཆེན་ཨུ་རྒྱན་པའི་རྡོ་རྗེ་གསུམ་གྱི་བསྙེན་
14



སྒྲུབ་ཀྱི་ཉམས་ཁྲིད་ལེགས་པར་གསན་པས་སྲོག་འཛིན་ཡན་ཟླ་སེང་བའི་ལུགས་
གནང་། དེ་རྗེས་ལོ་རྒྱུས་རིན་ཆེན་ཕྲེང་བ། མཁས་བཙུན་པ། སྙེ་མོ་ག་པ།
ཟླ་སེང་བ་རྣམས་ཀྱིས་མཛད་པའི་རྣམ་ཐར་གསུམ། བསྙེན་སྒྲུབ་ཀྱི་ངོ་སྤྲོད།
རྣམ་བཤད། གེགས་སེལ་སྙན་རྒྱུད་མ། འཁྲུལ་འཁོར་བཅུ་བདུན། རྡོ་རྗེ་
མཐོང་རྡོལ། ཧ་འདོན་ཁྲིད་ཡིག་གི་ཞལ་ཤེས་རྣམས་ཟླ་སེང་བས་སྒྲིགས་པ་
གྲགས་བྱང་གི་ཞུས་ལན། རྒྱལ་སྡེ་སྙན་རྒྱུད་ཆུང་བ། ལྟག་འཐེན། རྒྱལ་སྡེ་
སྙན་རྒྱུད་ཆེ་བ། གཅེས་ཕྲུག་བརྒྱད་བཅུ། དེའི་ལྡེ་མིག་ཡང་དེའི་ལྡེ་མིག་
བསོད་ནམས་རྒྱལ་མཚན་པས་མཛད་པ། རྣམ་རྟོག་ཡུལ་ལ་མི་འཇུག་པའི་ཟུར་
བཀོལ། འཕོ་བ་ཚིགས་བཅད་མ། རྡོ་རྗེ་ཕ་ལམ་དབྱུག་པའི་མན་ངག
གེགས་སེལ་ཐོར་བུ་བ། རྟོགས་ལྡན་བསམ་རིན་གྱི་ཞུ་ལན། སྟོན་པ་སངས་
རྒྱས་དཔལ་གྱི་ཞུ་ལན། མཁས་བཙུན་པའི་རྣམ་བཤད་ཆེན་མོ། ཀུན་མཁྱེན་
གངས་པའི་ཁྲིད་ཡིག གསོལ་འདེབས། རིགས་བཞི་མཁའ་འགྲོའི་ཞལ་
གདམས། ཚེ་སྒྲུབ་བཀའ་རྒྱ་མ། འཕོ་བ་གསེར་སྲང་མ། ཀུན་མཁྱེན་
གངས་པའི་གསོལ་འདེབས། རིགས་དྲུག་ས་བོན་བསྲེག་ཚུལ། ཐུགས་རྡོ་རྗེའི་
མན་ངག་འཆི་མེད་རྩལ་སྦྱོང་བདུན་མ། དངུལ་ཆུའི་གདམས་པ། གེགས་སེལ་
སྨན་དཔྱད་མ་རྗེ་ རང་བྱུང་ པས་ མཛད་ པ། རླུང་སྦྱོར་ གནད་ ཀྱི་ལྡེ་མིག
བསྙེན་སྒྲུབ་ ཀྱི་ཆེ་ བ་ ལ་ སོགས་ པ་ཤེར་མགོན་པའི་ཟིན་བྲིས་རྣམས་ གསན།
གཞན་ཡང་ཚོགས་ཆོས་རིན་ཆེན་ཕྲེང་བ། རིན་ཆེན་སྒྲོན་མེ། གཅེས་ཕྲེང་།
དུང་ཕྲེང་། བཻཌཱུརྱའི་ཕྲེང་བ། རིན་པོ་ཆེའི་གཏེར་ཆེན། མན་ངག་གི་སྙེ་མ།
དྲུག་གསུམ་བཅོ་བརྒྱད་མ། ཤེལ་ཕྲེང་། རིན་ཆེན་སྙེ་མ། མེ་ཏོག་ཕྲེང་བ།
མགུར་འབུམ་ཆུང་བ་རྣམས་ཀྱི་ལུང་ཡང་ལེགས་པར་གསན། རྒོད་ཕྲུག་ཆོས་རྗེས་
15



བུ་སློབ་ཆེན་པོ་རྣམས་ལ་གཞན་དོན་འདི་ལྟར་འོང་གི་ལུང་བསྟན་མང་དུ་གནང་།
བདག་ལ་ཡང་རྡོ་རྗེ་གསུམ་གྱི་བསྙེན་སྒྲུབ་བསྟན་ན། གཞན་ལ་ཕན་པར་འགྱུར་
ཞེས་པའི་ལུང་བསྟན་གནང་བྱུང་ཡང་། གཞན་ལ་འཆད་པ་ནི་ཅུང་མ་གྲུབ་
གསུང་། གཞན་ཡང་གྲུབ་ཐོབ་འདར་ཕྱར་གྱི་རྟ་མགྲིན་དང་ཤངས་པའི་རྟ་
མགྲིན་གྱི་དབང་། གཅོད་ཡུལ་གཏོར་མའི་གླེགས་བམ་དབང་བསྐུར་ཞི་བྱེད་དང་
འདྲ་བ། གཅོད་ཡུལ་གྱི་མཁའ་འགྲོ་སྡེ་ལྔའི་དབང་། དམ་པའི་ཐུགས་ཀྱི་ཞུས་
ལན། རྒོད་ཚང་པའི་ཟབ་མོ་མོས་གུས་ཀྱི་གསུང་སྒྲོས། ཆོས་རྗེ་པ་རང་གིས་
མཛད་པའི་དམིགས་འབུམ། སྟོན་ཐོག་གཅིག་མ། ཚོགས་ལས་དགོས་འདོད་
ཀུན་འབྱུང་། མ་གཅིག་གི་གཏོར་དབང་། རྟ་མགྲིན་གསང་སྒྲུབ་ཀྱི་ལས་
ཚོགསརྣམས། ལོ་རས་ཀྱི་ཚོགས་ཆོས་རིན་ཆེན་ཕྲེང་བ། ཚོགས་ཀྱི་འདུ་བ་
བསྒྲགས་པ་ཡང་དགོན་པས་མཛད་པ། རླབས་པོ་ཆེའི་བློ་སྦྱོང་བཞི་པ། ལམ་
ཟབ་སྙིང་པོའི་བློ་སྦྱོང་ལ་ཆོས་ཚན་བརྒྱད། གནས་ཀྱི་ལྷན་ཐབས། ཞུས་ལན་
གསུང་གི་བང་མཛོད། ཚོགས་ཀྱི་ཁོག་དབུབ། རབ་གནས། བདུན་ཚིགས།
སྤྱན་སྔ་རིན་ལྡན། ཟུར་ཕུག་པ་རྣམས་ཀྱི་རྣམ་ཐར། ངག་འདོན་ཐོར་བུ་པ།
ལྔ་ལྡན་བདུད་རྩི་ཐིགས་པ། གསང་འདུས་རིམ་ལྔའི་ཁྲིད་ཆུང་གཉིས། རི་
ཆོས་ཀྱི་ནང་གཏོར་བདུན་ལ་སོགས་པའི་ལུང་གསན། དེའི་སྟོན་མཇུག་ཀུན་
བཟང་རྩེ་པ་དྲུང་བསོད་ནམས་རྒྱལ་མཚན་པས་སྦྱིན་བདག་མཛད་ཅིང་། སྣེའུ་
གདོང་རྩེའི་སྣང་ཁྲར་བཞུགས་ནས། བཞེང་པ་དང་མཐུན་པའི་དབང་མང་དུ་
གནང་། དེ་ཡན་དུ་ཉིད་ཀྱི་གཅུང་པོ། སློབ་དཔོན་མགོན་རྡོར་གྱིས་ཞབས་
ཏོག་ གི་ ཉེ་ གནས་ མཛད་ ཀྱང་། ཁོང་ ཕྱག་ བྱད་ ངན་ པའི་ སྟོབས་ ཀྱིས།
གཟིམས་ཁང་ནས་ཕྱག་དཔེ་ཐོགས་ཤིག་དང་། འགྲོ་མགོན་རིན་པོ་ཆེའི་སྐུ་འདྲ།



དྲ་བ་གཏོར་ཆ། སྐུ་སྦྱར་དང་གསོལ་ལྷུང་། ཏིང་བདུན་ཚར་ཙམ་མ་གཏོགས།
ནང་སྤྱད་ཀྱི་དངོས་པོ་ས་ཞིང་དང་བཅས་པ་ཁོང་རང་ལ་བསྐྱུར་ནས། ཡིད་
བཟང་རྩེ་རྙིང་པར་ཕྱོགས་ཕེབས་ཅིང་སློབ་དཔོན་ནམ་མཁའ་དཔལ་འབྱོར་བས་ཉེ་
གནས་ཀྱི་ཁུར་བླངས་ཏེ་བྱ་ལོའི་དགུན་བཞུགས། ཁྱི་ལོ་(1442ལོ)སར་འཕྲལ་
དུ་རྐྱང་ཆེན་པའི་སྐུ་མདུན་དུ་ཕྱག་འབུལ་ལ་ཕེབས་པས་ཤིན་དུ་དགྱེས་པ་ཞིག་ཀྱང་
བྱུང་། དེ་མ་ཐག་ཕྱིར་ཕེབས་ནས་རྒྱལ་བཟང་དུ་བཞུགས་པ་ཡིན་ཏེ། ཆོས་ཀྱི་
རྒྱལ་པོ་གྲགས་པ་འབྱུང་གནས་པ་དེ་སྤྱིར་ཐུགས་དམ་པའི་ཆོས་ཁོ་ནར་གཞོལ།
རང་གི་མཛད་པ་ཐམས་ཅད་ཀྱང་བསྟན་པའི་ཞབས་ཏོག་ཏུ་བསྡུར། བསྟན་པ་
འཛིན་པའི་སྐྱེས་བུ་ཐམས་ཅད་ལ་ཐུགས་དག་པས་ཞབས་ཏོག་དང་མཐུན་པའི་རྐྱེན་
མང་པོ་སྦྱོར། ཉིན་རེ་ལ་ཇ་སྦྱོར་བཅུ་གཉིས་ལྷག་པ་རེ་སྐོལ་ནས་དགེ་བའི་བཤེས་
གཉེན་རྣམས་ཆོས་ཁོ་ན་བགྲོར་འཇུག ཆོས་ཀྱི་སྒོ་མཐའ་དག་ལ་ཐུགས་འཇུག
བླ་མར་བཟང་བ་ཐམས་ཅད་ལ་བཀུར་སྟི་རྒྱ་ཆེན་པོ་མཛད་པ་དེས་སྦྱིན་པའི་བདག་
པོ་གནང་ནས་བཀའི་ལུང་གིས་རྒྱུད་འགྲེལ་སོགས་ཀྱི་ཆོས་འཁོར་རྒྱ་ཆེན་པོ་སྐོར།
དེའི་ཞར་ལ་རྒྱུད་གསུམ་གྱི་གསང་བ་རྣམ་པར་ཕྱེ་བའི་བརྩོམ་པ་འཕྲུལ་དང་འཕྲལ་
དུ་མཛད། དེ་གྲོལ་ནས་སླར་ཡང་རྒོད་ཕྲུག་ཆོས་རྗེའི་སྐུ་མདུན་དུ་རྒོད་ཚང་བྲག་
ཏུ་ཕེབས་པ་ན། ཁ་སང་བར་མི་དེ་ཙམ་ལ་རྒྱུད་མཉན་པོ་དེ་འདྲ་གསུང་།
བར་ཆད་མི་འོང་བ་ངོ་མཚར་ཆེ། ཆོས་གསུང་དུས་སྔོན་དང་ད་ལྟར་གྱི་དགེ་བའི་
བཤེས་གཉེན་སུ་ལའང་ཞལ་མི་གཏོང་བར་འདུག་ཟེར་བ་དེ་ཐུགས་ལ་བཏགས་
གསུང་། དེར་བཞུགས་ནས་འབྲུག་པའི་ཁྲིད་ཆེན་བརྒྱད་ཀྱི་སྐོར་ལ་ཆོས་ཚན་
བཞི་བཅུ་རྩ་ལྔ། འཇམ་དབྱངས་མགོན་པོའི་ཡིག་ཆའི་སྟེང་ནས་ཏིང་ངེ་འཛིན་
གྱི་དབང་བསྐུར་སྔོན་དུ་འགྲོ་བའི་ཐུབ་པ་ལྔའི་ཁྲིད། ངོ་སྤྲོད་རྣལ་འབྱོར་བཞི་
77



བཤད་ཡོད་པ། འཁྲུལ་འཁོར་གྱི་ཡིག་ཆུང་། བཀའ་ཚོམས། དཔལ་ཕག་
མོ་གྲུབ་པའི་བཀའ་འབུམ་ལས་ལམ་འབྲས་དཔེ་མཛོད་མའི་སྐོར་ལ་ཆོས་ཀྱི་རྣམ་
གྲངས་བཅུ་བདུན། སྒྲོལ་མ་ལྷ་བཅུ་བདུན་མ་དང་། བཅུ་གསུམ་མ་གཉིས་
ཆོས་རྒྱལ་འཕགས་པའི་ཡིག་ཆའི་སྟེང་ནས་དབང་སྐུར། སྒྲོལ་མ་ཉི་ཤུ་རྩ་གཅིག་
གི་དབང་དང་། སོ་སོའི་སྒྲུབ་ཐབས་ལས་ཚོགས་དང་བཅས་པ་མལ་གྱོ་བློ་གྲོས་
གྲགས་ཀྱིས་བསྒྱུར་བའི་སྟེང་ནས་ལུང་ལེགས་པར་གསན། ཕྱག་དྲུག་པའི་གཏོར་
དབང་ཐུན་མོང་པ། ཐུགས་རྗེ་ཆེན་པོ་རྒྱལ་བ་རྒྱ་མཚོའི་དབང། ཞི་བ་འཚོའི་
སྡོམ་པ་ཉི་ཤུ་པའི་འགྲེལ་པ་རྣམས་དང་། རི་ཆོས་ཀྱི་སྐོར་ལས་གཞུང་གཉིས་པའི་
སྐབས་སུ་འཕྲང་སྒྲོལ་གྱི་ལོ་རྒྱུས་ཚེ་རིང་མའི་ཞུ་ལན་ལ་སོགས་ཆོས་ཚན་བཅུ་གཅིག་
ཙམ་དང་། གཞུང་གསུམ་པ་ནས་རྡོ་རྗེ་ལུས་ཀྱི་སྦས་བཤད་ཀྱི་གཞུང་ལ་སོགས་
ཆོས་ཚན་བདུན། ཁྲིད་ཀྱི་སྐོར་ནས་བྱང་ཆུབ་སེམས་ཀྱི་ཁྲིད་ལ་སོགས་ཆོས་ཚན་
བཅུ་གསུམ། གཅོད་ཡུལ་ གྱི་མ་ཁྲིད་ཆེན་མོ། ཁུ་སྒོམ་གྱི་ཤོག་དྲིལ་བཞི།
གཅོད་རིན་ཆེན་བ། གདོན་ཆེན་བཅོ་བརྒྱད་ཀྱི་གཅོད། ལེའུ་ལག་བརྒྱད་མ།
རྩལ་སྦྱོང་བདུན་མ་ལ་སོགས་མང་པོ་དང་། ཟབ་དོན་ཐུགས་སྙིང་གི་སྐོར་ལས་
ཆོས་ཚན་བཅུ་བདུན་ཙམ་གསན། ཆོས་རྗེ་རིན་པོ་ཆེ་དེ་རྟོགས་པ་ནམ་མཁའ་
དང་མཉམ། ཕྲིན་ལས་ཐམས་ཅད་ལྷ་འདྲེས་སྒྲུབ། སྒྲུབ་རྒྱུད་མན་ངག་ཐམས་
ཅད་ཀྱི་བདག་པོར་བཞུགས། ལྐོག་གྱུར་ཐམས་ཅད་ཀྱང་ལེགས་པར་དགོངས།
འཕྲལཡོན་བདག་ཕོ་མོ་རྣམས་ཀྱིས་ཉིན་རེ་བཞིན་བསྙེན་བཀུར་ཞུ་མཁན་གྲངས་
མེད་འོང་། དེ་ཐམས་ཅད་ཀྱི་སྟེང་ནས་སྣ་ཚང་བར་ཡང་བཞེས། གསོལ་ཇ་
ཡང་གང་བཟང་ཐམས་ཅད་ཉིན་རངས་པར་བཞེས་ཐུབ། བཀའ་ལུང་ལའང་
ཆོས་རྗེ་སེམས་དཔའ་ཆེན་པོས་གསོལ་ཇ་བཞེས་ཐུབ་ཀྱི་མེད་པར་འདུག བདག་
78



གི་བསྙེན་སྒྲུབ་དང་སྤྱོད་ཡུལ་གྱི་དྲིན་ལ་ཇ་འཐུང་ཐུབ་ཀྱི་ཡོད་ཅེས་ཀྱང་གསུང་།
ཐུགས་ཀྱི་འཇུག་པ་ཅིག་ཀྱང་མ་འཁྲུལ་བ་དེ་ཆོས་རྗེ་རིན་པོ་ཆེ་ལ་མངའ་ལགས་སམ་
ཞུམཁན་འདུག་པ་ལ། དེ་ལོས་ཡོད་དེ་མེད་ན་ངས་འདི་ཙམ་ག་ན་འཇུ་གསུང་གི་
འདུག་གསུང་བ་ལ་སོགས་པའི་ཆེ་བརྗོད་མང་དུ་མཛད་ཅིང་ཤིན་དུ་གུས་པར་ཡང་
གནང་། དགུང་ལོ་ལྔ་བཅུ་རྩ་གཅིག་པ་ཆུ་ཕོ་ཁྱིའི་དགུན་ནས་དྲུག་བཅུ་རྩ་གཅིག་
བཞེས་པ་ཆུ་ཕོ་སྤྲེའུའི་བར་དུ་ཆོས་ཇི་ལྟར་གསུངས་ཚུལ་རྒྱས་པར་འོག་ཏུ་འཆད་
པར་འགྱུར་རོ། དགུང་ལོ་ལྔ་བཅུ་རྩ་དྲུག་གི་སྐབས་སུ་བལ་པོར་པཎ་ཆེན་རིན་པོ་
ཚེའི་ཞབས་དྲུང་དུ་ཕེབས་ཏེ་གདམས་པ་རྣམས་གསན་པར་བཞེད་ནས། ཕེབས་
པར་བརྩམས་པའི་ཚེ་རྐྱེན་འགའ་ཞིག་གིས་བཤོལ་དགོས་བྱུང་། བྲག་དཀར་མོ་
བའི་རྫོང་དཔོན་པ་སྐུ་མཆེད་ཀྱི་ཇོ་ནང་བཀའ་བཞི་བ་གཤེགས་པའི་གདན་སར་
སྤྱན་དྲངས་ནའང་མ་ཕེབས་པ་ཡིན། ཆུ་ཕོ་སྤྲེའུའི་སྟོན་གཞན་ལ་ཕན་པའི་སྒོ་
ཆེན་པོར་འགྱུར་བ་དང་
། པཎ་ཆེན་རིན་པོ་ཆེའི་ཞབས་ཏོག་ཏུ་དགོངས་ནས་
དགུང་ལོ་མཐོ་པོར་ཕེབས་ཀྱང་དཔོན་སློབ་བཅུ་གཅིག་ཙམ་གྱིས་ཟླ་བ་བརྒྱད་པའི་
ཉི་ཤུ་བཞི་ལ་སྤྱན་འདྲེན་དུ་བཏེག་ནས་མི་དཔོན་ཆེན་པོ་རྣམས་དང། དགེ་བའི་
བཤེས་གཉེན་ཆེན་པོ་རྣམས་ཀྱི་གནས་རིམ་གྱིས་བརྒྱུད་དེ་ཕེབས་པས་སོ་སོ་ནས་
ཞབས་ཏོག་དང་བཀུར་སྟི་ཆེན་པོ་མཛད། ངུར་སྨྲིག་གི་ཇོ་མོའི་དྲུང་དུ་འདོད་
པའི་དོན་གྲུབ་ཅིང་བར་ཆད་མེད་པའི་གསོལ་བ་བཏབ་པས་བྱིན་བརླབས་ཆེན་
པོའང་བྱུང་། དེའི་བཏང་རག་ཏུ་ཕྱིར་ལམ་རས་ཡུག་གཅིག་ཕུལ་བ་ཡིན་གསུང་།
ཞུ་འབྲོག་ལྷ་ཁང་དུ་བཞུགས་པའི་དུས་སུ་གནས་བརྟན་ཆེན་པོ་སངས་རྒྱས་ཀྱི་
བསྟན་པ་ལ་བྱ་བ་རྒྱ་ཆེན་པོ་མཛད་པ་དཔལ་གྲགས་པ་དང་ཨུ་རྒྱུན་བཟང་པོ་བ་
དཔོན་སློབ་བཅོ་ལྔ་ཙམ་ཕྱག་འབུལ་ཞིང་ཆོས་འབྲེལ་ཞུར་བྱོན། སྔར་ལས་སུ་མི་
79



རུང་བ་དག་ཀྱང་ཁོང་གི་ཕྱག་ཕྱིར་བཏུད་ནས་ཉོན་མོངས་པ་ཡིད་ལ་འགྱུ་མ་མྱོང་བ་
སྙམ་བྱེད་པའི་བརྟུལ་ཞུགས་བཟུང་ནས་བྱུང་བས་ཁོང་གིས་འདི་ཡང་འདི་ཙམ་དུ་
ཐུལ་འདུག་བསམ་ནས་ཁོང་ལ་དང་བ་ཆེན་པོ་སྐྱེས་གསུང། ལ་སྟོད་བྱང་ནས་
ལྷོར་ཕེབས་པའི་ལམ་དུ་རྗེ་བཙུན་མ་སྒྲོལ་མའི་བྱིན་བརླབས་ཀྱི་མཚན་མ་བཟང་
པོའང་གཟིགས། བར་འབྲོག་ལ་སོགས་པའི་ལམ་འཇིགས་པ་ཅན་རྣམས་ལ་
ཕེབས་པའི་ཚེ་ཆིབས་དྲེལ་དང་། ཁལ་རྣམས་ཀྱང་སྔར་བས་བཟང་བ་དང་།
ཉི་མའང་གཞན་ལས་རིང་བ་དང་། ལམ་ཆོད་ཆེ་ཞིང་ཤིན་དུ་བག་ཕེབས་པའང་
བྱུང་གསུང་། དེ་ནས་ལ་སྟོད་སྒང་དཀར་དུ་ཕེབས་ནས་ཞག་ཁ་ཅིག་གི་བར་དུ་
བདག་པོ་ལྷ་བཙན་སྐྱབས་པ་ཡབ་སྲས་དང་མ་མཇལ། ཁྱེད་རྣམས་ཅི་ལ་བྱོན་པ་
ཡིན། མྱང་སྟོད་པ་དང་གཉེན་གྱི་ལམ་དགག་ཏུ་བྱོན་པ་ཡིན་ནམ་ཟེར་ནས་རྟོག་
ཏུ་བྱུང་བ་ལ། བདག་དགེ་བཤེས་རྒད་པོ་ཅིག་ཡིན། དེའི་དོན་གྱིས་མྱང་སྟོད་
པའི་གཉེན་ལམ་དགག་ཏུ་འོང་བ་ངོ་ཚ། བདག་པཎ་ཆེན་རིན་པོ་ཆེ་བོད་དུ་སྤྱན་
འདྲེན་དུ་འོངས་པ་ཡིན་གསུངས་པས། དེ་ནས་བདག་པོ་ལྷ་བཙན་སྐྱབ་པ་བ་
རང་གིས་ལྡུམ་ར་ཞིག་འདུག་པར་སྦྲ་ཆ་ཐེར་དཀར་ནག་ཕུབ་ནས་ཕེབས་བྱོན་པར་
མཇལ། བཀུར་སྟི་ཆེན་པོ་ཡང་མཛད། སྲས་པོ་བདག་པོ་ཚེ་དབང་པ་ནི་
བགས་འོང་ཟེར་ནས་མཇལ་ཕྲད་མཛད་དུ་མ་འདོད། བདག་པོའི་དྲུང་པ་དང་
མཇལ་བའི་ཚེ་བཀུར་སྟི་ཞ་ཕུད་ཙམ་མཛད་པས། ཁོང་གི་དྲུང་སྐོར་དང་སྐྱེ་བོ་
རྣམས་ལྟད་མོ་བལྟས་ནས་རྩེ་ཐང་པ་དེ་པ་ཞུད་པོ་གཅིག་དང་གདའ་སྟེ། བདག་
པོའི་དྲུང་དུ་ཕྱག་མི་འཚལ་བདེ་ཨེན་མི་མང་ཟེར། འདིས་མཚོན་ནས་ཁྱིམ་པ་སུ་
ཚེ་ཡང་མི་ཆོས་ཀྱིས་ཐུགས་འཛིན་ལ་ཕྱག་གཏན་ནས་མི་མཛད། མི་ཆེན་མི་སྐྱ་
སུས་ཕྱག་ཕུལ་ཡང་ཕྱག་ལན་ལྟ་སྨོས་ཀྱང་ཅི་དགོས་ཏེ་དབུ་ཐུག་ཀྱང་མི་གནང་བ་ནི།
80_



སངས་རྒྱས་ཀྱི་བསྟན་པའི་ཆེ་བ་ཁོ་ན་ལ་དགོངས་པར་སྣང་ངོ། དེར་བདག་པོ་
དང་མཇལ་ནས་དོན་གྱི་གཙོ་བོ། གྲུབ་པའི་དབང་ཕྱུག་པཎ་ཆེན་རིན་པོ་ཆེ་བོད་
དུ་སྤྱན་འདྲེན་པའི་ཕྱིར་ཕེབས་པ་ཡིན། དེ་ལ་རྒྱུ་རྐྱེན་ཇི་ཙམ་དགོས་སོགས་ཀྱི་ཞུ་
བམཛད་པས། དེ་རྣམས་ཀྱི་ཆ་རྐྱེན་ཐམས་ཅད་ཀྱང་བདག་པོ་ལྷ་བཙན་སྐྱབ་
པས་ཞལ་གྱིས་བཞེས་ནས་དཀའ་གནས་ཐམས་ཅད་གྲོལ། ཡོན་མཆོད་ཤིན་དུ་
འཕྲོད་པར་བྱུང་ནས་ཐུགས་བདེ་འབོལ་གྱིས་སོང་གསུང་། དེ་ནས་དགུན་ཉི་
ལྡོག་གདོང་དུ་སླེབ་པའི་ཚེ། དགེ་བའི་བཤེས་གཉེན་བདུན་པ་ཞིག་ལ་ཞུ་ཡིག་
ལེགས་པར་ཕུལ་ནས་བལ་པོར་བརྫངས། ཆིབས་པ་མེད་པར་ཕེབས་མི་ཐུབ་པས་
དཔོན་སློབ་ལྔས་ལ་སྟོད་ལྷོར་སྒུག་ཅིང་བཞུགས་སོ། དེའི་ཞུ་ཡིག་ནི་བོད་སྐད་དུ་
བསྒྱུར་བ་འདི་ཡིན་ཏེ། དཔལ་ལྡན་བླ་མ་དམ་པ་དམིགས་པ་མེད་པའི་ཐུགས་རྗེ་
ཆེན་པོ་ཅན་གྱི་ཞབས་ཀྱི་པད་མར་ཀུ་མ་ར་ཤྲི་གུས་པར་ཕྱག་བགྱིས་ཏེ་ཞུ་བ། རྗེ་
ཉིད་སྐུ་གསུང་ཐུགས་བདེ་བ་ཆེན་པོའི་རང་བཞིན་ལས་གཡོ་བ་མེད་པར་བཞུགས་
མཆི། ཞུ་ཡིག་གསོལ་བའི་དོན་རྗེ་ཁྱེད་ཀྱི་སྐུ་གསུང་ཐུགས་ཀྱི་ཡོན་ཏན་སངས་
རྒྱས་ཐམས་ཅད་དང་མཉམ་པར་བཞུགས་པ་ལས་དེའི་ཕྱོགས་ཙམ་ཞིག་བོད་ཡུལ་བ་
རྣམས་ཀྱིས་ཤེས། ཁྱད་པར་ཆོས་ཀྱི་རྒྱལ་པོ་གྲགས་པ་འབྱུང་གནས་ཀྱིས་ཐུགས་
སུ་ཆུད་ནས་གུས་པས་བརྟེན་པའི་གཏམ་སྐུ་དྲུང་ན་ཡོད་པ་རྣམས་ཀྱིས་ཞུས་པ་ལ་
བརྟེན། ཆོས་རྒྱལ་ཀུན་དགའ་ལེགས་པ་ཡང་ཁྱེད་ལ་ཤིན་དུ་དད་པས་སྤྱན་
འདྲེན་པའི་ཕོ་ཉ་བ་སྔ་ཕྱིར་མང་དུ་མངགས། བདག་སློབ་འབངས་རྣམས་ཀྱང་
ན་ནིང་ནས་ཕེབས་པར་རེ་བ་ལ། ཕོ་ཉ་བ་ཕལ་ཆེར་སྐུ་དྲུང་དུ་མ་སླེབ། སླེབ་
པརྣམས་ཀྱིས་ཀྱང་རྐྱེན་ཅི་རིགས་ལ་བརྟེན་ནས་ད་བར་མ་ཕེབས། ཁ་སང་ནས་
ནོར་བུས་དེ་ནས་ཀྱི་བཀའ་ཡིག་ལ་སྟོད་ལྷོ་བྱང་། རིན་དཔུངས། སྣེའུ་གདོང་



རྣམས་སུ་རིམ་པས་འཕྲོད། དེ་ལ་ཆོས་ཀྱི་རྗེ་རིན་པོ་ཆེ་ཁྱེད་བོད་ཀྱི་ཡུལ་དུ་ཅི་
ནས་མི་ཕེབས་སུ་མི་རུང་། ངེས་པ་ཁོ་ནར་སྤྱན་འདྲེན་པའི་དོན་དུ་བདག་དཔོན་
སློབ་རྣམས་ཀྱི་དད་པས་བླངས། ཆོས་རྒྱལ་ཀུན་དགའ་ལེགས་པས་ཀྱང་བཀའ་
ལུང་གནང་ནས་སྟོད་ལྷོའི་བར་དུ་སླེབས་པ་ལགས། བདག་ལུས་ལྕི་བ་ཉིད་ཀྱིས་
གཞོན་པམེད་པར་ལམ་མི་བགྲོས་པས་བལ་ཡུལ་དུ་མ་སླེབས་ནའང་བདག་གི་སློབ་
མ་ནམ་མཁའ་དཔལ་འབྱོར་བསོད་ནམས་བཀྲ་ཤིས། བཀྲ་ཤིས་རྒྱལ་མཚན་
རྣམས་སྔར་ནས་ཟབ་ཆོས་གནང་བའི་སློབ་མ་ལགས་ཤིང་། གུ་ཧྥ་ཨར་ཐབྷ་རེ་ཎ་
ཞབས་དྲུང་དུ་སྤྱན་འདྲེན་པ་ལ་བཏང་བ་ལགས། དེ་ལ་ཆོས་རྒྱལ་ཀུན་དགའ་
ལེགས་པ། རིན་སྤུངས་ནོར་བུ་བཟང་པོ་སྐུ་མཆེད། ལྷོ་བྱང་གི་རྒྱལ་པོ་གཉིས་
དང་བཅས་པ་ཐམས་ཅད་ཀྱིས་ཐུགས་རྩེ་གཅིག་ཏུ་ཞལ་ཏའང་གནང་། ཁྱད་
པར་ཤེལ་དཀར་རྒྱལ་པོས། ཆོས་རྗེ་སྤྱན་འདྲེན་པའི་དོན་ལ་སྔ་ཕྱིར་སྤྱད་དངོས་
མང་དུ་བཏང་། དབུས་ནས་སླེབ་པའི་ཕོ་ཉ་བ་སྔ་ཕྱི་མང་པོའི་འཐུན་རྐྱེན་ཡང་
སྦྱར། ད་ལན་ཀྱང་ཐུགས་ཁུར་ཤིན་དུ་ཆེ་བར་བསྣམས་བླ་མ་རྡོར་འཛིན་པ་ལ་
ཆོས་རྗེ་ངེས་པར་འབྱོན། ཁྱེད་ཀྱིས་ཀྱང་སྤྱན་འདྲེན་པའི་ཁས་བླངས་ཕུལ་འདུག་
པ་བཞིན་ད་ལན་ཅིས་ཀྱང་སྤྱན་འདྲེན་ཐུབ་པ་གྱིས་གསུང་བའི་བཀའ་ལུང་ནན་
ཅན་དགོས་ཆ་དང་བཅས་པ་གནང་བརྫངས་པ་ལགས་པས་ཐབས་དང་སྟོབས་དང་
རྫུ་འཕྲུལ་གྱི་སྟོབས་ཀྱིས་ཅི་ནའང་འབྱོན་པར་ཞུ། ཁྱད་པར་ཁོ་ཁོམ་རྒྱལ་པོའི་
ཕྱོགས་ལ་ཇི་ལྟར་བགྱི་བ་ཡང་ཆོས་རྗེ་ཉིད་མཁྱེན་པ་ལགས། གལ་ཏེ་ད་ལན་མ་
ཕེབས་ན་དབུས་གཙང་གི་རྒྱལ་པོ་མི་ཆེ་བ་བདག་ཅག་སློབ་འབངས་ཐམས་ཅད་ཡི་
འཆད། ཕྱི་ནས་སྤྱན་འདྲེན་པ་ཡང་ཤིན་དུ་དཀའ་བར་འདུག མདོར་ན་
སངས་རྒྱས་ཀྱི་བསྟན་པ་ལ་དགོངས། ཡོན་བདག་རྣམས་ཀྱི་དད་པའི་སྤྱོད་ལམ་
82



ཐུགས་ལ་བཞག་ནས་ཟླ་བ་བཅུ་གཉིས་པའི་ནང་དུ་བྲིན་དུ་ཕེབས་པ་ཅིག་ཅི་ནས་
ཀྱང་བྱོན་བྱོན། བྲིན་དུ་ཕེབས་དུས་ཤེལ་དཀར་ནས་བསུ་བ་དང་ཞབས་ཏོག་
ཀྱང་ཡོང་པར་ཡོད་པས་དགོངས་པར་ཞུ། ཟླ་བ་བཅུ་གཅིག་པའི་ཉི་ཤུ་དྲུག་ལ་ལ་
སྟོད་སྒང་དཀར་པོ་ནས་ཕུལ་བའི་ཞུ་ཡིག་བདེ་ལེགས་སུ་གྱུར་ཅིག ཞེས་པའོ།
དེ་ནས་ཡུན་རིང་པོའི་བར་དུ་སྐད་ཆ་ཅི་ཡང་མ་བྱུང་པ་དང་ནམ་ཟླའང་དྲོས་པའི་
སྟོབས་ཀྱིས་སྤྱན་འདྲེན་རྣམས་ཚད་པས་ནོན་དོགས་ཀྱི་ཐུགས་འཚབས་པའི་ཚེ།
པཎ་ཆེན་བོད་དུ་ཕེབས་པའི་མཚན་ལྟས་བཟང་པོའང་བ།ཟིགས། དེ་ནས་འགོར་
བཞི་ཆེན་པོ་ཅིག་ལ་པཎ་ཆེན་འཁོར་དང་བཅས་པ་ཆུ་བར་དུ་ཕེབས་པ་ལ་ན་བཟའི་
བསུ་བ་བཏང་། དེ་ནས་དིང་རིར་ཕེབས་པ་ན། བདག་པོ་ཚེ་དབང་པས་
བགསཡོང་ཟེར་ནས་པཎ་ཆེན་དཔོན་གཡོག་དིང་རིའི་ཕུ་སྟོད་དུ་བཀར་ནས་ལུང་
པའི་གཞུང་ལའང་གཤེགས་སུ་མ་སྟེར། སྤྱན་འདྲེན་པ་ལ་ཕེབས་ནས་དིང་རིར་
ཕེབས་གདོང་དུ་ཕྱག་འབུལ་དུ་ཕེབས་རྒྱུ་ཡིན་ནའང་ཟླ་བ་ཕྱེད་ཀྱི་བར་དུ་བཀག་
ནས་ཕེབས་རྒྱུ་མ་བྱུང་། བདག་པོ་ལྷ་བཙན་པ་ཡང་མཇལ་དུ་མ་བཏང་བས།
ཉིན་ཅིག་གསུང་དྲག་པོས་རྒོལ་དུ་བཅུག་ནས་དེའི་སང་ཉིན་ཕེབས། པཎ་ཆེན་
རིན་པོ་ཆེ་དཔོན་སློབ་དིང་རིའི་རིང་དམར་ན་བཞུགས་པའི་སྐུ་མདུན་དུ་མཇལ།
དཔོན་སློབ་ཐམས་ཅད་ལ་སྣ་ལེན་བཟང་པོའང་བཤམས། པཎ་ཆེན་གྱིས་མཛད་
པའི་ཤ་བ་རིའི་བསྟོད་པ་ཡང་བསྒྱུར། དེ་ནས་ལ་སྟོད་བྱང་དུ་ལོ་ཙཱ་བ་མཉྩ་ཤྲི་མ་
ཕེབས་ཀྱི་བར་དུ་པཎ་ཆེན་ཆོས་གསུང་བ་དང་དབང་བསྐུར་བ་ལ་སོགས་པའི་ལོ་ཙཱ་
ཡངམཛད། ལ་སྟོད་ལྷོར་བདག་པོ་ལྷ་བཙན་སྐྱབ་པས་སྐྱེལ་ཐུང་ལ་རྒྱང་རིང་
པོར་ཕེབས། ཡོན་མཆོད་འགྱེས་ཁར་ཁོང་གིས་ཐུགས་ལ་ལེགས་པར་བཏགས་
པའི་སྟོབས་ཀྱིས་སྤྱན་ཆབ་མང་དུ་བྱོན། དེ་ནས་ལ་སྟོད་བྱང་གི་ངམ་རིང་དུ་ཡུན་



རིང་པོར་བཞུགས། མིའི་བདག་པོ་རྣམ་རྒྱལ་གྲགས་པ་ཞེས་བྱ་བའི་སྐྱེས་བུ་ཆེན་
པོ་གསུང་རབ་ཐམས་ཅད་ལ་ཐོགས་པ་མེད་པའི་སྤྱན་ཅན་ཡབ་སྲས་པས། པཎ་
ཆེན་རིན་པོ་ཆེ་ལ་ཐུགས་དད་པའི་སྟོབས་ཀྱིས་ཞབས་ཏོག་ཕུན་སུམ་ཚོགས་པར་
མཛད། སྒོས་ཀྱི་ཁོང་གིས་སྐུ་མདུན་དུ་སྔགས་མཚན་ཉིད་རྩིས་སྒྲ་འཇིག་རྟེན་སྔ་
རབས་པའི་ལུགས་གཉིས་ཀྱི་ལོ་རྒྱུས་ལ་སོགས་པའི་ཆོས་སྒོ་མཐའ་དག་ལ་དྲི་བ་མང་
དུ་མཛད་པ་རྣམས་ལ་ལན་ཐོགས་མེད་དུ་བཏབ་པས་མིའི་བདག་པོ་གསུང་རབ་ཀྱི་
སྤྱན་ཅན་དེ་ཡང་ཐུགས་རབ་ཏུ་དགྱེས། རབ་འབྱམས་པ་ཟེར་བ་ཡང་མང་པོ་
ཡོང་བར་འདུག་སྟེ། རབ་འབྱམས་པ་རང་དེ་མཁན་ཆེན་པར་འདུག་གསུང་བ་
ལ་སོགས་པའི་གསུང་གི་བསྟོད་པ་ཆེན་པོའང་མཛད། བཞུགས་སྟན་ལ་སོགས་
པའི་བཀུར་ཆ་ཆེ་བར་མཛད། འཕྲལ་གྱི་ལོངས་སྤྱོད་རྣམས་ཀྱང་ལྷུགས་པར་
བཏངབ་ཡིན་ནོ། མཁན་ཆེན་པའི་འཕྲལ་གྱི་གསུང་རྣམས་ཡི་གེར་བཏབ་ན་
ཆོས་འབྱུང་ཆེན་པོ་ཅིག་འོང་བར་འདུག་གསུང་། ཡང་ཉིན་ཅིག་གང་ཟག་དེ་
བཙུན་ཆེན་རང་ལགས་ཞུས་པས། ཁྱེད་གཟིགས་རྒྱ་ཆེ་ཡང་བཙུན་ཆེན་ཟེར་བའི་
ཐ་སྙད་དེ་རང་གང་ན་ཡོད་ན་གསུང་བས། འབྲོམ་སྟོན་པས་བོད་སྟོན་རྣམས་ལ་
ཇོ་བོ་རྗེ་སྤྱན་དྲོངས་ཤིག་པར་ཡི་གེ་བསྐུར་བ་ན། དང་པོའི་དགེ་སློང་ལུགས་
འབྱིན་དཔོན། བཙུན་ཆེན་ཡེ་ཤེས་བློ་གྲོས་དང་ཟེར་བ་འདུག་པ་ཞུས་པས་ཅི་
ཟེར་ཅི་ཟེར་ཡང་དེ་འདྲས་ཐོན་བྱུང་དེ་ཡི་གེར་བྲིས་གསུང་པ་དང་། ཁྱད་པར་
ཁོང་རང་དུས་འཁོར་ལ་ཤིན་དུ་མཁས་པས་སྤྱིར་དུས་འཁོར་སྐོར་དང་། ཁྱད་
པར་རྗེ་བཙུན་རེད་མདའ་བའི་རྩོད་ལན་ལ་དྲི་བ་མང་དུ་མཛད་པས་དེའི་ལན་
རྣམས་ཀྱང་ལྷུག་པར་གསོལ། དེ་དུས་ལྷག་པར་དགྱེས་པའི་སྟོབས་ཀྱིས་དུས་ཕྱིས་
སུཡང་ཁོང་རང་གི་བརྩམས་ཆོས་མང་པོ་དང་། གདན་དང་གསེར་ལ་སོགས་
84



རྟེན་བཅས་དང་། དྲི་བ་མང་པོ་དང་བཅས་པའི་བཀའ་ཤོག་ཡང་དང་ཡང་དུ་
ཕེབས། དེ་ནས་པཎ་ཆེན་སེང་གེ་རྩེར་ཕེབས་པའི་ཚེ། ཆེན་པོ་སེར་པོ་བ་ཡང་
བྱོན་ནས་འབེལ་གཏམ་མང་དུ་མཛད་པས། ཁོང་གི་གསུང་ནས་སྒོམ་ཆེན་པ་
རྣམས་སེམས་ཁ་དོག་ཏུ་གྲུབ་བམ་དབྱིབས་སུ་གྲུབ་རྩད་གཅོད་པ་འདི་ནོར་བ་ཡིན་
ཟེར། འོ་ན་རྣམ་སྣང་མངོན་བྱང་ན་སེམས་ནི་ཁ་དོག་ཏུའམ། དབྱིབས་
སུའམ་ཞེས་བརྟག་པར་གསུངས་འདུག་པ་གསུངས་པས། དེའི་དོན་དེ་ཁ་དོག་ཏུ་
མགྲུབ་ཟེར་བ་ཡིན་ཟེར། སྒོམ་ཆེན་པ་རྣམས་ཀྱང་སེམས་ཁ་དོག་ཏུ་གྲུབ་ཟེར་བ་
མིན་གསུངས་པས་ཁོང་ཅི་ཡང་མི་གསུང་པར་འདུག ཡང་ཁོང་ཆོས་རྗེ་ཆོས་རྒྱལ་
བའི་གྲུབ་མཐའ་བཟུང་ནས། སྟོང་པ་ཉིད་ཀྱིརྣལ་འབྱོར་འདི་རྣལ་འབྱོར་རྣམས་
ཀྱི་མཆོག་ཏུ་གང་ནས་ཀྱང་མ་བཤད་གསུང་པས། ཉི་ཁྲི་ན་རྣལ་འབྱོར་དུ་བྱ་བ་ཇི་
སྙེད་ཡོད་པ་རྣམས་ཀྱི་ནང་ནས་སྟོང་པ་ཉིད་ཀྱི་རྣལ་འབྱོར་འདི་རབ་དང་གཙོ་བོ་
དང་མཆོག་ཏུ་བཤད་འདུག་པ་གསུངས་པས་ཡང་ཅི་ཡང་མི་གསུང་བར་བཞུགས་
སོང་། སེང་གེ་རྩེ་ནས་ཕེབས་པའི་ཉིན་རྟ་པ་མང་པོས་སྐྱེལ་ཐུང་མཛད་པའི་ཚེ།
རེད་ཕུ་བ་དཔལ་ལེགས་པ་ཞེས་བྱ་བས་གསོལ་བ་བཏབ་ནས། རྫོགས་པའི་རིམ་
པལྕེ་རྩེ་རྐན་སྦྱོར་གྱི་རྩེ་བ། ལྕེ་རྩེ་རྐན་སྦྱར་རྣལ་འབྱོར་ལ། རྟག་ཏུ་མཉམ་
གཞག་སྒྲུབ་པ་བས། མཁའ་སོགས་དངོས་པོ་ཐམས་ཅད་ལ། སངས་རྒྱས་ཉིད་
ནི་རྟག་ཏུ་སྤྲོ། ཞེས་བྱ་བ་རྒྱས་པར་གསུངས་པའི་འགྱུར་ཡང་མཛད། དེ་ནས་
རིམ་གྱིས་ར་ལྔར་ཕེབས་ནས་ཡུན་རིང་བཞུགས། བདེ་མཆོག་བཅུ་གསུམ་མའི་
མཆོད་ཆོག་དང་སྤྱན་རས་གཟིགས་ཀྱི་བསྟོད་པ་ཙརྱ་ཊིས་མཛད་པ་གཉིས་ཀྱི་འགྱུར་
ཡང་མཛད། དེའི་ཚེ་རི་ལུང་སྦུག་གི་བླ་མ་སྐུ་ན་སྒྲེས་པ་ཞིག་འདུག་པ་དེ་ལ་ལུང་
མང་དུ་བཞུགས་འདུག་པས། ཡོ་གའི་འགྲེལ་པ་མང་པོའི་ལུང་གསན་པར་



--
བརྩམས་པ་ན། པཎ་ཆེན་དཔོན་སློབ་ཀྱི་སྐུ་མདུན་དུ་མ་བཞུགས་པར་གཞན་དུ་
བཞུགས་པ་མི་རིགས་པར་དགོངས་ནས་བཤོལ་བ་ཡིན་གསུང་ནས་རྟིང་དུའང་
ཐུགས་ལ་བཅགས་པར་མཛད། དེ་ནས་རིམ་གྱིས་པཎ་ཆེན་རིན་པོ་ཆེ་སྣེའུ་
གདོངརྩེར་སྤྱན་དྲངས་རྗེས་སུ། སྒོས་ཀྱི་འབུལ་བ་དང་སྣ་ལེན་བཟང་པོ་ཞུས།
དེནས་ཟླ་བ་གཅིག་ཙམ་སོང་བའི་ཚེ་གོང་མ་ཆེན་པོ་ཐུགས་རང་བཞིན་དུ་མི་གནས་
པའི་རྣམ་པར་འགྱུར་བ་ལ་རྟེན། སྐུམ་འཆད་པ་སྟེངས་སུ་དབེན་པར་བཞུགས།
དེ་ནས་ཟླ་བ་གཅིག་ཙམ་སོང་བ་དང། པཎ་ཆེན་རིན་པོ་ཆེའི་ཞབས་དྲུང་ན་
བཞུགས་ན་བཞེད་པ་དང་འབྱོར་བར་ གསན་ནས་སྣེའུ་ གདོང་རྩེར་བཞུགས།
སྣང་བའི་ཕྲེང་བའི་འགྲེལ་པའི་འགྱུར་ཅིག་ཀྱང་གནང་སྟེ་འཕྲོར་ལུས། དྲིལ་བུ་
རིམ་ལྔའི་ཁྲིད་བཤད་པས་ལེགས་པར་བརྒྱན་པ་ཞིག་གསུངས་པ་གསན་ནས་ཟིན་
བྲིས་སུ་བཏབ། དེ་ལ་དུས་འཁོར་རྒྱུད་འགྲེལ་དང་སྦྱར་བའི་རྣམ་པར་བཤད་པ་
རྒྱས་པ་ཞིག་བརྩམས་པའི་རྗེས་སུ་གནང་བ་ཡང་ལེགས་པར་ཐོབ། དེ་རེས་དང་
སྔར་ཕེབས་པའི་སྐབས་ཐམས་ཅད་དུ་དང་པོར་དེ་རིང་དྲི་བ་འདི་འདྲ་བ་ཞིག་ཞུ།
འདི་མ་གོ་བས་འདི་ཞུ་དགོངས་ནས་སྤྱན་སྔར་ཕེབས་པའི་ཚེ་སྐུ་མདུན་དུ་མ་ཕེབས་
ཙམ་ལ་ཕལ་ཆེར་གོ་ཡོད་པར་འདུག བྱིན་བརླབས་ཤིན་དུ་ཆེ་བ་ཞིག་ཡོད།
ཆོས་གསུང་པའི་ཚེ་ཞལ་ནས་ལུང་ཐམས་ཅད་ཀྱང་ཐོགས་མེད་དུ་འོང་། བསམ་
གྱིས་མི་ཁྱབ་གསུང་། ཁ་ཅིག་ལ་ཕག་མོའི་རྫོགས་རིམ་དེ་གསུང་གི་འདུག་པ་
གསན་པས། ཀུ་མཱ་ར་ཤི་ལ་འདི་མིན་པ་ཞིག་དགོས་གསུང་ཟུར་དུ་གསན་ན་བདེ་
མཆོག་རིམ་ལྔ་ལྟ་བུ་ཅིག་འོང་བ་མ་ལགས་སམ་ཞུས་པས། དེའི་ཚོད་དུ་འདུག་སྟེ་
དེ་རེས་བུད་མེད་དང་སྣ་ཚོགས་ཡོད་བ་ཅིག་ལ་ཞུས། དེ་རྗེས་ཟུར་དུ་ནི་ཞུ་མ་
གྲུབ་གསུང་། པཎ་ཆེན་ནི་ཐང་པོ་ཆེར་ཕེབས་ནས་ཚོགས་ཆོས་གསུངས་པའི་ཚེ་
--
86



རིན་པོ་ཆེ་བསོད་རིན་པའི་གསུང་གིས་དེ་རིང་གི་ཚོགས་ཆོས་དེའི་ལོ་ཙཱ་མཛད་པ་ཞུ་
གསུང་ཡང། དེ་བྱས་ན་ལོ་ཙཱ་བ་མཉྩ་ཤྲི་པ་ཐུགས་ལྡོག་ཞུས་ནས་མ་བགྱིས་པ་
ཡིན་གསུང་། དེ་ནས་པཎ་ཆེན་རིན་པོ་ཆེ་ཁྱི་ལོ་(1442ལོ)བོད་ནས་བལ་པོར་
ཕེབས་ཁར་སྣེའུ་གདོང་ནས་ཞུ་ངོ་ཞུས་ཏེ་པཎ་ཆེན་རིན་པོ་ཆེའི་གསུང་གིས་སྣེའུ་
གདོང་པ་ལ་དུས་འཁོར་ཤོད་གསུང་པས། བཀའ་ལུང་སྒྲུབ་ཀྱང་དོན་དང་མི་
ལྡན། ཕེབས་ཁའི་ཞལ་ཏར་སོང་བས་བཟློག་པར་མ་ཕོད་དེ། ཐུགས་མི་བདེ་
བར་གྱུར་ནའང་། སྐྱེལ་ཐུང་ལ་ངམ་ཤོད་གླིང་ཆེན་ཁ་བར་དུ་བྱོན་པའི་ཚེ།
ཞབས་ལ་ཕྱག་ཕུལ་ནས་ཕྱིར་ཕེབས་ཁར་བཀའ་ལུང་དེ་རིགས་ནས་སྒྲུབ་པ་ཞུ།
མི་རིགས་ན་མི་སྒྲུབ་པ་ཞུ་ཞུས་པས་དེ་བཞིན་གྱིས་གསུང་བ་བྱུང་ཀྱང་དུས་འཁོར་
གནང་དགོས་པ་ཡིན་གསུང་ནས་ཡང་དང་ཡང་དུ་གཅེས་པའི་འོ་རྒྱལ་བར་ཡོང་པ་
ལ། བལ་བོད་ཀྱི་མཚམས་སུ་པཎ་ཆེན་རིན་པོ་ཆེས་ལོ་ཙཱ་བ་ལ་བཀའ་བཀྱོན་པའི་
ཚེ། ཁྱོད་རང་སྡུག་པོ་བྱེད་ཀུ་མཱ་ར་ཤི་ཁོ་རང་ཨ་དྷི་པ་ཏིའི་བླ་མ་གྱིས་བྱས་ཀྱང་མི་
བྱེད། ཁོ་རང་སྐྱིད་པོ་བྱེད་གསུང་ཟེར་བ་དང་སོར་གུད་ཀྱི་པང་ཁེབས་ཤིག་གི་
གནང་བྱིན་བྱུང་བས་ཐུགས་ལྷག་པར་བདེ་བས་སྣེའུ་གདོང་ནས་ཇི་ཙམ་བཀའ་ལུང་
གནང་ཡང་དུས་འཁོར་སོགས་མ་ཕུལ་ལོ། དགུང་ལོ་དྲུག་བཅུ་རྩ་ལྔ་བཞེས་པ་མེ་
ཕོ་བྱི་བའི་(1456ལོ)དགུན་སྟོད་གྲའི་སྨན་གཅིག་ཏུ་ཕེབས་ནས་ཆོས་རྗེ་སྨན་
གཅོག་པ་ཤེས་རབ་བཟང་པོའི་དྲུང་དུ་ཞི་བྱེད་བརྒྱུད་པ་ཕྱི་མའི་ལམ་ལྔའི་དབང་
དང་ཁྲིད་རྣམས་ལེགས་པར་གསན། རྟེན་འབྲེལ་ཁང་འཇུག་གི་དབང་གསན་
ནས་སྒྲུབ་པའི་དམ་བཅའ་ཟླ་བ་དྲུག་ཕུལ། གཞན་ཡང་ལམ་གསུམ་གྱི་དབང་།
བདེ་གཤེགས་བཅུ་གཉིས་ཀྱི་དབང་། ཕྱི་སྒྲུབ་ཞལ་གཉིས་མ། ནང་སྒྲུབ་
དམར་ཆུང་མ། གསང་སྒྲུབ་ཁྲོས་མ་ནག་མོ། བདུད་རྩི་བུམ་ཆུའི་དབང་



རྣམས་དང་། མགོན་པོ་ ཨ་གྷོ་རའི་ ཕྱི་ སྒྲུབ། ནང་སྒྲུབ། གསང་སྒྲུབ།
བདུད་སྒྲུབ་རྣམས་དང་། མགོན་པོ་གྲི་གུག་གི་རྗེས་གནང་གསན་ཞིང་། རྒྱུད་
པ་ཕྱི་མའི་ནག་ཁྲིད་ཀྱི་ལུང་རྣམས་ཀྱང་ཤིན་དུ་ཚང་བ་ཞིག་གསན། ཉིན་ཅིག་
ཆོས་རྗེ་སྨན་ཅིག་པས་ཕྱག་ན་དཔེ་འཁྱར་འདྲ་བ་ཞིག་བསྣམས་ནས་དེའི་ལུང་ཡང་
གནང། དེ་ཚར་ནས་རྒྱུད་པ་ཕྱི་མའི་སྐོར་ངེད་ལ་ཡོད་པ་རྣམས་ད་དེ་ཡི་གེ་
གཅིག་ཀྱང་མ་ལུས་ སོ་ གསུང། གཞན་ཡང་རྨར་ལུགས་ཀྱི་གཏོར་དབང་།
ལག་ཁྲིད་བཅུ་དྲུག་གི་ཁྲིད་དང་གདམས་པ་ཤིན་དུ་མང་བ་དང་། སོ་ལུགས་ཀྱི་
གཏོར་དབང་དང་དམ་པ་སྐྱེས་མཆོག་ཆེ་ཆུང་གཉིས་ལ་སོགས་པ། སྐམ་ལུགས་
དང་རྒྱུད་པ་དང་པོ་དང་། ལྕེ་ལུགས། ལྗང་ལུགས། གྲ་པའི་ལུགས་ལ་
སོགས་པ་ཤིན་དུ་མང་བར་གསན། དེ་རྗེས་རས་ཆུང་སྙན་རྒྱུད་ལ་སོགས་པ་མང་
དུགསན་པར་བཞེད་ནའང་སྦྱིན་བདག་རྣམས་ཐུགས་སུན་དོགས་དང་། ཆབ་
ཀྱང་ཅུང་མ་འཕྲོད་ནས་ཡར་ཀླུངས་སུ་ཕེབས། དེའི་དབྱར་སྐུ་ཆགས་ཅུང་ཟད་
སྐྱེས་ནས་ན་བཟའི་དཀྱིལ་དུ་མུག་པ་སྐྱེ་བ་དང་། རྣམ་སྤྱོད་ཁང་པ་འབུས་ཁྱེར་བ་
ཡང་བྱུང་། དེའི་སྟོན་མཇུག་ནས་སྐུ་མཚམས་ཤིན་དུ་དམ་པར་བསྡམས་ཏེ་ཆབ་
མ་གཏོགས་རྒྱུ་འགྲུལ་གང་ཡང་མེད་པ་གནང་ནས་ཟླ་བ་དྲུག་པོའི་སྒྲུབ་པའི་དམ་
བཅའ་ཐུགས་དམ་ལ་རྩེ་གཅིག་ཏུ་བཞུགས། སྐུ་མཚམས་གྲོལ་ཁ་ནས་ཅུང་ཟད་
ལྷུང་། དམ་བཅའ་ཐེམ་རྗེས་སུ་ཤིན་ཏུ་སྙིང་བ་ཡུན་རིང་བར་བྱུང། ཐམས་
ཅད་ཡིད་མི་བདེ་བ་ཆེན་པོ་སྐྱེས་ཤིང་ཇི་ལྟར་འོང་ངམ་དགོངས་པའི་ཚེ་སྐུ་རིམ་
རྣམས་ཀྱང་ནར་མ་ཆད་དུ་མཛད། སྨན་པའང་མཁས་ཟེར་ཚད་བསྡུས་ཀྱང་
བཅོས་ཁ་རྣམས་འཕྲོད་པར་མ་བྱུང་། སྣུམ་བཅོས་ཞུས་པ་ཙམ་གྱིས་གསེར་མ་ཇེ་
མཐོར་སོང་། ཕྱག་ཤུལ་སྤོ་བ་ཙམ་ལའང་ཇུ་གལ་ཆེན་པོ་ཡོད། ཁྱད་པར་སྐུ་
88



གྲིབ་ཆེན་པོ་ལན་གསུམ་དུ་བྱུང་ནས་དགོངས་པ་ལའང་ད་ནི་ཞག་གསུམ་ལས་མཐོ་
བ་མི་བཞུགས་པར་འདུག་དགོངས་པའི་སྐབས་སུ་མཚལ་པའི་སྨན་ནག་བཞེས་པར་
དགོངས་ནས། ཅུང་ཟད་ཅིག་བཞེས་པ། དངས་བསྐྱེད་དུ་མཐོང་བ་བྱུང་ནས་
ཞོ་ཕྱེད་བཞེས་པས་ཚེགས་མེད་དུ་དངས། མནལ་ལམ་དུའང་གཤིན་རྗེ་དོང་ཁ་
ཡིན་ཟེར་བ་ཅིག་ནས་ཞུགས་ཏེ་ཕེབས་པས་ཕྱིའི་རྒྱ་མཚོའི་འགྲམ་དུ་ཕེབས་པ་ཅིག་
བྱུང་བས་རིང་པོར་མི་ཐོགས་པར་གཤེགས་པའི་ལྟས་སུ་དགོངས་པའི་ཕྱིན་ནུབ་
མདང་གི་ཤུལ་དེ་ཁ་ན་སྐྱོ་བ་ཅིག་གི་ནང་ན་བཞུགས་འདུག་པ་འཐེན་མཁན་མེད་
པར་མདང་ གི་ ལམ་དེ་ ཉིད་ནས་ཚེགས་མེད་དུ་དོང་ཁར་ཐོན་པ་ ཅིག་རྨིས།
གཞན་ཅིག་ཀྱང་བྱུང་སྟེ་མི་བཤད་གསུང་། དེ་ནས་ཆུ་ཕོ་རྟའི་བར་དུ་ཟླ་བ་གཅིག་
མ་གཏོགས་སྐུ་མཚམས་ལ་བཞུགས་ནས་དགེ་བའི་བཤེས་གཉེན་གསུང་གི་བདུད་རྩི་
བཞེས་པར་བཞེད་པ་རྣམས་དང་མཇལ་བ་ཞིག་མཛད་པ་ཡིན་ནོ། དགུང་ལོ་
བདུན་བཅུ་རྩ་བཞི་བཞེས་པ་ཤིང་མོ་བྱའི་ལོ་(1465ལོ)ལ་ཁྲབ་ལ་ཁ་ན་རྩེ་མོ་བ་
ཤཱཀྱ་རྒྱལ་པོ་ཞེས་བྱ་བ་བཞུགས་པ་དེ་སྔར་དུས་འཁོར་གནང་བའི་སློབ་མ་ཡིན་ཀྱང་
ཁོང་ལ་རྫོགས་ཆེན་རྡོ་རྗེ་ཟམ་པ་བཞུགས་པ་དང། ཁོང་མ་གཏོགས་གཞན་
གསུང་མཁན་ཀྱང་མེད་པས་བཀའ་རྣམས་ཆད་ཀྱི་དོགས་པའི་དགོངས་པ་བཟང་
པོས་ཁོང་སྤྱན་དྲངས་པས་ཚེགས་མེད་དུ་ཕེབས་ནས་ལྗང་གི་བཀྲ་ཤིས་དགོན་པར་
རྡོ་རྗེ་ཟམ་པའི་དབང་བྱིན་བརླབས་ཀྱི་འཇུག་པ་ཅན། འོལ་བ་ཇོ་སྲས་ཀྱི་ཁྲིད་
ཡིག་གི་སྟེང་ནས་ཁྲིད། གཞུང་བཤད་ཆེན་མོ་ཀུན་བཟང་གྱིས་མཛད་པ་ལ་
སོགས་པའི་གདམས་སྐོར་ཤིན་ཏུ་མང་བ་དང་། གཞན་ཡང་སྨན་བླའི་རྗེས་
གནང་། བར་དོ་གསང་སྐོར་གྱི་ཁྲིད་ཡིག་གི་ལུང་ལ་སོགས་པ་གསན། འབུལ་
བདང་ཞབས་ཏོག་གིས་མཉེས་པར་མཛད། ཕྱིས་ཀྱང་མ་གཤེགས་བར་དུ་ལོ་རེ་



བཞིན་འབུལ་བ་ཅི་འབྱོར་རེ་མ་ཆག་པར་འཁྱོལ་བས་ཐུགས་ཀྱང་ཤིན་དུ་དགྱེས་
པར་བྱུང་བ་ཡིན། དགུང་ལོ་བརྒྱད་བཅུ་རྩ་བཞི་བཞེས་པ་ཤིང་མོ་ལུག་གི་ལོའི་
(1475ལོ)སོས་བདག་མདོ་ཁམས་སོགས་བསྐོར་ཏེ། སྤོ་བོ་ནས་ཀོང་པོར་སླེབ་
དུས། སྔོན་ནས་ཞུ་འཕྲོད་ཀྱི་ཡིག་འབྲེལ་ཡང་ཡང་ཡོད་པ་ལ་བརྟེན་ནས།
ཀོང་པོ་རབ་འབྱམས་པ་དབང་ཕྱུག་གྲུབ་པ་དཔོན་སློབ་དབུས་གཙང་དུ་འགྲོ་བར་
སྣང་བ་ལ། ངེད་དབུས་ཕྱོགས་ སུ་ མྱུར་དུ་ཅི་ སླེབ་ཀྱི་འདུན་པ་ཡོད་པས།
མཇལ་སྤྲོ་བའི་ཆབ་ཤོག་ཕུལ་བ་ཕྱག་ཏུ་སོན་མ་ཐག སློབ་དཔོན་ཆེན་པོ་གཞོན་
ནུ་དབང་ཕྱུག་པ་དཔོན་སློབ་ལ། དེ་ལྟ་བུའི་དགོངས་པ་ཡོད་ཕྱིན། སྔ་སོར་
དྭགས་པོ་དང་ངམ་ཤོད་ནས་རིམ་གྱིས་ཕེབས་པ་འཐད་གསུང་བའི་བཀའ་ཤོག་རྟེན་
བཅས་གནང་བ། ཉང་ཁའི་སྟག་རྩེར་ཡོད་ཐོག་ཕེབས་པའི་ཞུ་ལན། ལོ་སར་
ནས་བཀའ་བཀོད་ཇི་ལྟར་གནང་བ་བཞིན་སླེབ་པ་བྱེད་ཅེས་ཕུལ་བ་འབྱོར་བའི་ཚེ།
ཆོས་ཀྱི་རྒྱལ་པོ་སྤྱན་སྔ་རིན་པོ་ཆེ་དག་གི་དབང་ཕྱུག་གྲགས་པ་ཕྱོགས་ཐམས་ཅད་
ལས་རྣམ་པར་རྒྱལ་བའི་ལྷའི་དྲུང་དུ་སྙན་བསྐུལ་བཀའ་བགྲོ་བ་གནང་སྟེ། འོལ་
ཁ་བ་སོགས་སྦྱིན་བདག་གྲ་སློབ་མཐའ་དག་ལ་བཀའ་ལུང་སྩལ་བས། ཐམས་
ཅད་ཀྱང་སྤྲོ་བ་འཕེལ་བར་མཛད། མངོན་པར་དགའ་བའི་ཆོས་རྫོང་ནས།
ཚོང་དུས་ཡངས་པ་ཅན་གྱི་ཕོ་བྲང་དུ་འདོ་ལིའི་སྟེང་དུ་བཞུགས་པ་སྤྱན་དྲངས།
ཆོས་རྗེ་རིན་པོ་ཆེ་ནམ་པ་དང་། ཆོས་རྗེ་རིན་པོ་ཆེ་ལོ་ཆེན་རྣམ་པ་གཉིས་ལ་
སོགས་པའི་དགེ་བའི་བཤེས་གཉེན་ཆེན་པོ་རྣམས་དང། ཆོས་ཀྱི་འབེལ་གཏམ་
གྱིས་དུས་འདའ་བ་ལས་ཟླ་བ་གཅིག་སོང་རྗེས། བདག་འོལ་ཁར་སླེབ་པའི་དུས།
སློབ་དཔོན་ནམ་མཁའ་དཔལ་འབྱོར་ལ་ཇ་འདྲེན་གནང་སྦྱིན་དང་བཀའ་ཡིག་
བསྟོད་བསྔགས་ཆེན་པོ་གནང་། དེ་ནས་མེ་ཕོ་སྤྲེའུའི་ལོ་ཟླ་བ་གཉིས་པའི་ཚེས་



བདུན་གྱི་ཉིན། སྐུ་མདུན་དུ་བདག་གིས་སླེབ་པ་ལ་བཀུར་སྟི་རྒྱ་ཆེན་པོ་དང་།
གསེར་ཞོ་བརྒྱ་ལ་སོགས་པའི་གནང་སྦྱིན་སྣ་ལེན་མཛད་དེ། ཆོས་འབུལ་དགོས་
པའི་བཀའ་ལུང་ཕེབས་པས། རྟེན་འབྲེལ་ཀྱི་སྒོར་འགྱུར་བའི་དགོངས་པ་དང་དུ་
བླངས་ཏེ། དཔལ་མཁའ་སྤྱོད་དབང་པོའི་ཡིག་ཆའི་སྟེང་ནས་གསང་འདུས་རིམ་
ལྔ་དང་། ཕྱག་ཆེན་ལྷན་ཅིག་སྐྱེས་སྦྱོར། རླུང་སེམས་གཉིས་མེད་རྣམས་ཀྱི་
ཁྲིད། ཆོས་རྗེ་རང་བྱུང་རྡོ་རྗེའི་བཀའ་འབུམ་ནས་འབྲེལ་པ་བཞི་ལྡན་སོགས་ཀྱི་
ལུང་། ཆོས་སྐྱོང་བེར་ནག་ཅན་གྱི་དབང་བཞི་རྫོགས་ཕུལ་ཞིང་། མེ་མོ་བྱའི་
སྟོན་མཇུག་ཕག་མོ་ལྷ་ལྔའི་དབང་། བདེ་མཆོག་མཁའ་འགྲོ་རྒྱ་མཚོའི་དབང་
ཡོངས་སུ་རྫོགས་པ། ས་ཕོ་ཁྱིའི་སྟོན་བདེ་མཆོག་མཁའ་འགྲོ་རྒྱ་མཚོའི་རྒྱུད་
འགྲེལ་པ་གྲུ་བརྫིངས་དང་བཅས་པ། རིན་ཆེན་སྣ་བདུན་ལས་རིན་ཆེན་སྣ་ལྔ།
དཔལམཁའ་སྤྱོད་པས་མཛད་པའི་སྙིང་ཐིག་གི་སྐོར་ལ་སོགས་པའི་ལུང་ཀྱང་ཕུལ་
ལོ། དེ་ལྟར་བླ་མ་དུ་མ་ལ་ཆོས་ཀྱི་རྣམ་གྲངས་མང་དུ་གསན་ཡང་། ཐོས་པས་
མི་ངོམས་པ་ཉིད་ཀྱི་དགོངས་པ་མངའ་བས་ཞལ་ནས། ང་ཐོས་རྒྱ་དེ་ཆུང་།
མཐོང་རྒྱུ་དེ་འབྲིང་ཡིན། ངའི་སློབ་གཉེར་སངས་མ་རྒྱས་ཀྱི་བར་དུ་མི་ཚར་
གསུང་ནས་ཤོག་འཁྱར་ཚུན་ཆད་ལ་ཡང་ཕྱག་ཏུ་བསྣམས་ནས་ལེགས་པར་གཟིགས་
པར་མཛད་པ། དེ་དག་ནི་ས་མོ་ཕག་གི་ལོ་(1479ལོ)དགུང་ལོ་གྱ་བདུན་
བཞེས་པ་ཡན་གྱི་དགེ་བའི་བཤེས་གཉེན་ཇི་ལྟར་བསྟེན་ཞིང་དམ་པའི་ཆོས་གསན་
པའི་རིམ་པ་ཕྱོགས་ཙམ་བརྗོད་པ་ཡིན་ནོ། །
༧. རྣམ་པར་དག་པའི་དམ་ཚིག་ལ་ནན་ཏན་དུ་མཛད་པས་བླ་མ་
རྣམས་ཀྱིས་བྱིན་གྱིས་བརླབས་པ་ཞེས་བྱ་བ་ནི། སྤྱིར་བླ་མ་དམ་པ་ཐམས་
91



ཅད་མཁྱེན་རྒྱ་དང་སྐུའི་སྤྱོད་ལམ་དང་ཐུགས་ཀྱི་ངང་རྒྱུད་ལ་སོགས་པའི་ཡོན་ཏན་
མཐའ་དག་གི་བང་མཛོད་དུ་གྱུར་པས་ཐུགས་ལྷག་པར་དགྱེས་པ་ཡིན་མོད་ཀྱི།
བྱེ་བྲག་ཏུ་བླ་མ་དམ་པ་རྣམས་ཀྱི་ཐུགས་ཅི་ཟིན་དང་ཅི་མཉེས་ལྷུར་ལེན་པ་ཡིན།
ཡུལ་དུས་ཀྱིས་མ་སྐལ་བའི་བླ་མ་དམ་པ་རྣམས་ལ་དུས་དུས་སུ་ཕྱག་འབུལ་བ་དང་།
ལོངས་སྤྱོད་དོན་དུ་མི་གཉེར་བས་ཕྱག་རྫས་འཛིན་པ་ཆེར་མེད་ནའང་ཅི་ཡོད་ལས་
བཟང་ཤོས་འབུལ་ཞིང་ཐག་ཉེར་ཕེབས་བཞུད་ནམ་བྱུང་མཇལ་བ་འམ་ཞུ་འཕྲོད་
ཐེངས་པ་ངེས་པར་མཛད་པས། གདོང་ཆུང་དུས་ནམ་དུའང་མི་མཛད་དོ།
སྔ་དུས་སྐབས་ཤིག བླ་མ་རྒྱང་ཆེན་པའི་གསུང་གིས། ངའི་འཆད་ཉན་ཞིང་
འདི་ངེད་རང་དཔོན་སློབ་གཉིས་ཀས་ཞུས་ནས་ཁྱེར་རང་བཟུང་བ་འཐད་གསུང་
བའི་ཞལ་རྟ་བཟང་པོ་ཕེབས་པ་ལ། བདག་གིས་ཞིང་འདི་ཞུས་ན། གཞན་
ཞིང་ལ་འདོད་པ་ཡོད་པ་རྣམས་ཀྱིས་སྙན་ཕྲ་ནུར་རེ་ཞུས་ནས་མཐར་དཔོན་སློབ་
མཁོན་པ་ཞིག་ལས་མི་འོང་བས་ཞིང་མི་ཞུ། ཞིང་ལས་བླ་མ་དམ་པ་ཐུགས་མ་ལོག་
པ་འདི་ཁདགའ་བར་འདུག་ཞུས་པས་ཐུགས་ཀྱིས་ལེགས་པར་དགོངས་བྱུང་གསུང་།
ཕྱི་དུས་ཤིག་གི་ཚེ་རྐྱང་ཆེན་ནས་ངེད་ཐང་སྐུ་ཁ་ཡར་ཅིག་བཞེངས་ཤིང་ཡོད་པས་
ཁྱེད་ཀྱིས་གསེར་ཤོག་ཁ་ཡར་ཅིག་བསྒྲུབས་ལ་བསྐུར་གསུང་བ་བྱུང་བས་ཐུགས་བག་
ཕེབས་པར་གནང་བ་ཡིན་གསུང་། སློབ་དཔོན་བསམ་བཟང་པའི་ཐུགས་ལ་དང་
པོར་འདིས་འཆད་ཉན་ཞིག་མཛད་པ་འདྲ་དགོངས་ནས་ཐུགས་ཅུང་ཟད་མི་དགྱེས་
པ་ཞིག་བྱུང་བ་ལ་འཆད་ཉན་ལ། ཞེ་འདོད་མེད་པའི་ཞུ་བ་རྟིང་ནས་ཕུལ་བས་དེ་
ཕྱིན་ཆད་ཐུགས་ཤིན་དུ་དག་པར་བྱུང་བ་ཡིན། སློབ་དཔོན་པ་གཤེགས་དུས་
སྐོར། ཉེ་གནས་ལ་ཅུང་ཟད་མི་དགྱེས་ནས་ཤར་ཁང་སློབ་དཔོན་གྱི་གཅུང་པོ་ལ་
སྦྱོར་བའི་དོ་དམ་མཛད་པས་ཉེ་གནས་འཁངས་པ་ལ། དུས་ཕྱིས་དེ་མ་ཤེས་པར་



སྣང་། ཞེ་པས་སློབ་དཔོན་གྱི་ཕྱོགས་སུ་གནོད་པ་སྐྱེལ་བར་སོང་འདུག་གསུང་
ནས་ཐུགས་འགྱོད་ཆེན་པོའང་མཛད། དེ་མི་ལེགས་པ་ཞིག་བྱས་འདུག་པས་ཉེ་
གནས་ལ་འབབས་པ་ཡིན་གསུང་ནས་མི་གཏང་བའི་ནུབ་མོ། སློབ་དཔོན་དང་
ཉེ་གནས་གཉིས་ཀྱིས་མཁན་སློབ་བྱས་ནས་བསྙེན་རྫོགས་གནང་གི་ཡོད་པ་ལ།
ཆོགའི་འཕྲོར་ལུས་པ་ཞིག་རྨིས་པས་དེ་ལེགས་པ་ལ་བྱ་བ་དེ་མི་འགྲུབ་པ་ཡིན་ནམ་
དགོངས་པའི་ཚེ་བར་པ་དེ་ན་རེ། ཁོང་ཁ་ཧྲད་བྱེད་ཀྱིས་འདུག་པས་བཞག་
བཏང་ཟེར། དེ་མ་ལེགས་དགོངས་ནས་སླར་ཡང་སྐྱར་ཏེ་བསྙེན་བཀུར་དང་
འབུལ་བ་མཛད། མཁོན་སྦྱོང་བའི་གཏམ་བཏང་བ་ཡིན། དེ་རྗེས་ནི་ཁོང་
ཡང་རྗེ་འདི་རྩ་བའི་བླ་མར་འཛིན་པར་བྱེད། ཆོས་ཀྱི་རྒྱལ་པོ་གྲགས་པ་འབྱུང་
གནས་པ་གཞིས་སྐོར་ལ་ཕེབས་པའི་ཚེ་འཕན་ཡུལ་དེ་གོང་དུ་ཕེབས་པ་ན་ཐང་སག་
གི་སློབ་དཔོན་ཡེ་རྒྱལ་བ་རང་གཤེགས་ཀྱང་ཁོང་གི་དབོན་པོ་གཉིས་བོས་ནས་
བསྙེན་བཀུར་དང་འབུལ་བ་ལེགས་པར་མཛད། ཕྱིས་ལྗང་གི་ཕུར་བཞུགས་པའི་
ཚེ་བན་མོ་རྒན་མོ་ལོངས་སྤྱོད་ཀྱིས་འབྱོར་པས་དབེན་པ་ཞིག་འདུག་པ་དེ་ནང་དུ་
བོས་ནས་བསྙེན་བཀུར་བཟང་པོ་བཤམས། འབུལ་བའང་མཛད་ནས་ཁྱེད་ངའི་
བླ་མའི་གདུང་རྒྱུད་ཡིན། བླ་མ་དམ་པ་དེ་ནི་མི་བཞུགས་ཁྱོད་ལ་མཆོད་པ་འདི་བླ་
མ་ལ་མཆོད་པ་ཡིན་གསུང་། གཞན་ཡང་བླ་མའི་སྐུ་ཉེ་དང་སྐུ་འཁོར་ཚུན་ཆད་ལ་
ཡངམ་ཐའང་ཟ་མ་རེ་ཅི་འཕྲོད་མཛད། དེའི་ཡུལ་པ་ཅིག་འདུག་ནའང་ཡུལ་
ཕྱོགས་དེའི་དྲི་བཤད་དང་བརྩེ་གདུང་ཆེན་པོ་གནང་། བླ་མའི་ཐུགས་དང་
འགའ་བའི་མི་དང་མཇལ་ནའང་ཐབས་མཁས་ཀྱིས་ཐག་བསྲིང་བར་མཛད། བྱ་
བ་ཐམས་ཅད་ཀྱང་བྱིན་བརླབས་ཁོ་ན་ལ་རེ་བ་ཡིན་ཞེས་གསུང་སྟེ། རྣམ་པར་
དག་པའི་དམ་ཚིག་ལ་གཙོ་བོར་མཛད་པ་ཡིན་ནོ།



༨. བསམ་པ་ལས་བྱུང་བའི་ཤེས་རབ་ཀྱི་ཀློང་ཕྱོགས་མེད་དུ་
བརྡོལ་བ་ཞེས་པ་ནི། དང་པོ་ནས་ཐུགས་རབ་ཆེ་བའི་སྙན་གྲགས་ཆེན་པོ་ཐོབ་
པར་གྱུར་ཚར་ནའང་། ཐང་སག་ཏུ་ཕེབས་ནས་དབུ་མ་ལ་སྦྱངས་པ་མཛད་པའི་
ཚེ། ཐང་སག་པའི་སྒྲོས་འདི་ནི་བརྗེད་འགྲོ། འདི་ལ་དཔེ་ཆའང་མི་སྣང་བས་
བརྗེད་གསོ་བའང་དཀའ། ད་ནི་རང་གིས་ཤེས་དགོས་པར་འདུག་དགོངས་པ་
ཤརནས་འཇུག་འགྲེལ་ལ་རང་ཉིད་ཀྱིས་ཐུགས་ཀྱིས་ལེགས་པར་དཔྱད་ཅིང་འབྲུ་
མནན་ཞིང་ཐུགས་ཀྱིས་དཔྱོད་པ་འབའ་ཞིག་ལ་གཙོ་བོར་མཛད་པས་འཕྲལ་འཕྲལ་
ལ་ཐུགས་ཀྱི་གོ་བ་མང་དུ་འཁྲུངས། དེ་བྱུང་བ་ཙམ་གྱིས་འབད་པ་ཆེན་པོ་ཡང་
མཛད་པས་དབུ་མའི་གྲུབ་མཐའི་གཞི་ཐམས་ཅད་དེར་ཐིངས་པ་ཡིན། ཕྱི་ལྟར་
དུནི་ཐང་སག་པའི་སྒྲོས་ཀྱི་སྐུར་ཆག་ཀྱང་ལེགས་པར་མཛད། རང་གི་ལེགས་
པར་དཔྱོད་པའི་རྣམ་དཔྱོད་ཀྱི་དབུ་དེ་ནས་ཟུག་པས་ཕར་ཕྱིན་གྱི་སྐབས་བཞི་པ་
ཡན་དུ་གྲུབ་མཐའ་མི་གཅིག་པ་ལྔ་བཅུ་རྩ་དྲུག་ཙམ་བྱུང་ཞེས་བྱ་བ་དང་། གཞན་
ཡང་རྣམ་འགྲེལ་གྱི་བཤད་པ་མཛད་པས་སློབ་དཔོན་གྲ་རིངས་ན་རེ་ཁྱེད་ལ་ཚད་
མའི་མགོ་འཇུག་ཐམས་ཅད་ལ་མི་དང་མི་གཅིག་པ་ཞིག་ཡོད་པ་འདྲ་ཟེར་བ་དང་།
རྣལ་འབྱོར་གྱི་དབང་ཕྱུག་ཤཱཀྱ་ཡེ་ཤེས་པའི་གསུང་ནས་རྩེས་ཐང་བང་སོ་ས་ལ་
བཏབ་ནས་ཁྱེད་ལས་གྲུབ་མཐའ་མང་བ་མ་བྱུང་པ་འདྲ་གསུང་། མཚན་ཉིད་
དང་རྒྱུད་སྡེའི་ཕྱོགས་གང་ལའང་ཐུགས་ཀྱིས་དཔྱད་པའི་གྲུབ་པའི་མཐའ་དཔག་ཏུ་
མེད་པ་བཞུགས་ ཏེ། རྩིས་ ལ་འཁྲུལ་ སེལ་ ལྟ་ བུ་ ཅིག་ གིས་མཚོན་ པ་ ཡིན།
ཐུགས་རབ་ལེགས་པར་བྱང་ཞིང་ལས་སུ་རུང་བ་ཐོབ་ནས་གཞན་ཐུགས་རབ་ཅན་
གྱིརྣམ་པར་དཔྱོད་པ་ལས་མྱུར་བ་ཡིན། ཆོས་སྐད་རྣམས་ཀྱང་ཤིན་དུ་གཙང་བ་



ཡིན། ལུང་དང་བཅས་པ་ཡིན། རིགས་པ་དང་བཅས་པ་ཡིན། དཀའ་
གནས་ཆེ་བར་བྱེད་པ་ཐམས་ཅད་ཚེགས་མེད་དུ་ཁྲོལ་བ་ཡིན་ནོ།
༩. ཡོན་ཏན་ཐམས་ཅད་ལ་གོང་ནས་གོང་དུ་འགྱུར་ལེགས་པར་
ཐོན་པ་ཞེས་པ་ནི། ཐང་སག་ཏུ་མ་ཕེབས་གོང་གི་ཡོན་ཏན་ཐམས་ཅད་ཐོས་པ་
གཙོ་བོར་གྱུར་པ་ཡིན། དེ་ནས་བསམ་བྱུང་གི་ཤེས་རབ་ཆེན་པོ་འཁྲུངས་ནས་
ལེགས་པར་དཔྱོད་པ་ལ་ཞུགས་ནས་གཞན་ཟེར་གྱིས་རྗེས་ཟློས་མི་མཛད་པ་དེ་བྱུང་།
སླར་རྩེས་ཐང་དུ་ཕེབས་ནས་དགེ་སྦྱོང་སང་ཆོས་ལ་རྗེ་རིན་པོ་ཚེའི་ལམ་རིམ་ཆུང་བ་
འདུག་པ་གཡར་ནས་གཟིགས་པས་སྔར་གྱི་ཡོན་ཏན་ཐམས་ཅད་ཁ་ཕྱིར་ལྟས་སུ་
སོང་། འབེན་ཕྱི་རོལ་དུ་བཙལ་བར་འདུག ད་ནི་དེས་མི་འོང་བར་ཆོས་
ཐམས་ཅད་རང་རྒྱུད་དང་སྦྱར་ནས་སེ་མ་དགོས་པར་འདུག་དགོངས་པ་བྱུང་ནས་
དེར་ཡང་འགྱུར་ལེགས་པར་ཐོན། ང་ལ་རྗེའི་ལམ་རིམ་སྐུ་དྲིན་ཆེ་ཞེས་པ་དང་།
དེ་རྗེས་ལྷག་མཐོང་ཆེན་མོ་གཟིགས་པས་དབུ་མའི་ལུས་དེས་རྫོགས་པ་ཡིན་ཞེས་
ཀྱང་གསུང་། དེ་ནས་ལྷ་ཁང་སྟེངས་སུ་རྣལ་འབྱོར་ཡན་ལག་དྲུག་པའི་ཁྲིད་
ལེགས་པར་གསན་པས་ག་རེ་ཆོས་ནས་གཟུགས་ཟེར་བ་ཅིག་བྱུང་ནའང་གཟུགས་
གཅིག་ལས་མེད་པར་བསམས་འདུག ད་དེས་ཅུང་ཟད་མི་འོང་བར་འདུག
གཟུགས་ཟེར་བ་འདི་གཅིག་པུ་ལའང་ཐུན་མོང་གཅིག་དང་ཐུན་མོང་མིན་པར་
འདུག་བསམ་པ་ཤར། བློ་སྐྱེད་ལིངས་ཏེ་སྐྱེས་ཁམ་ཆེ་བ་དེ་གསུམ་རང་ཡིན་
གསུང་ངོ་། །
༡༠. མཐོ་དམན་གྱི་སྐྱེ་བོ་ཐམས་ཅད་ལ་སྔོན་ཇི་ལྟ་བ་བཞིན་དུ་
འགྲོགས་པའི་གཞུང་བཟང་བ་ཞེས་པ་ནི། དམ་པ་སངས་རྒྱས་ཀྱིས་གསུང་



ནས། འཇིག་རྟེན་མི་ཆོས་ཀྱི་ས་ན་གདོད་པ་མེད་པ་དེ་ལ་ཆོས་སྒོར་ཞུགས་ནས་
དམ་ཚིག་མི་འོང་ཟེར་བ་ཡོད་གསུང་ནས། སློབ་མའི་ཕྱོགས་དང་མཆེད་གྲོགས་
དང་ཡོན་བདག་ཆེ་ཆུང་ཐམས་ཅད་ཀྱི་ཐད་དུ་སྔར་འཛུམ་སྟོན་པ་ལ་ཕྱིས་ངོ་ནག་མི་
སྟོན་ཏེ། ཕ་རོལ་གྱིས་ཚུར་བློས་གཏང་དེས་མ་གཏོགས་སུ་ཡང་གཏན་ནས་མི་
སྤོང། སློབ་མ་རྙིང་པ་རྣམས་ལའང་ངའི་གྲ་རྒན་ཡིན། ཁོས་ང་ལ་དཀར་བར་
བྱས། ངས་ཆོས་འདི་བསྟན་པས་ཁོས་འདི་གོ གཡོག་འདི་བྱས་བཅུག་པས་གོ་
ཚོད་འདི་བྱས། ཡོན་བདག་འདིས་ཕན་འདི་གཏགས། ང་ལ་ཤེ་མོ་(དཔལ་
འབྱོར་)ཡོད་ན་ཁོའི་ཕྱོགས་སུ་འདོན་དགོས་ཡོད། མ་ཐ་ནའང་སེམས་ཁྲལ་བྱེད་
དགོས་གསུང་ནས་མི་བཟང་གི་ཡུག་རིང་དཀར་པོ་མཐའ་འཁྱོང་བ་སྐྱོང་བར་
མཛད་དོ། །
༡༡. མཆེད་གྲོགས་དང་སློབ་མ་དང་ཉེ་དུ་དང་འཁོར་གྱི་ཕྱོགས་
སུ་བཟོད་པའི་གོ་ཆ་སྲ་བ་ཞེས་པ་ནི། སློབ་དཔོན་ཆོས་དབང་དེ་དང་པོ་
མཆེད་གྲོགས་ཡིན་ནའང་ཕྱིས་སློབ་མར་སོང་ནས་ཆོས་མང་དུ་ཉན། བར་སྐབས་
སུ་ཕྱག་འབུལ་འཕྲོ་བཅད། ཡང་ཕྱག་ཕུལ་ནས་ཆོས་ཉན་པར་བྱེད་ཀྱང་ཁོ་རང་
གང་བྱེད་ལ་ཁྲོ་བ་སྟོན་པར་མི་མཛད་པས་སྔར་མི་མཛད་པས་སྔར་ལྟར་འགྲོགས་
ཐུབ། མཆེད་གྲོགས་ཀྱི་ཕྱོགས་ནས་བྱ་བ་སྣ་ཚོགས་བྱས་པ་དག་ཡོད་དེ། དང་
པོ་ཤར་ཁང་ན་ཐུགས་སྦྱོང་པའི་ཚེ་མཚན་མོ་བཤར་སྦྱང་ཡུན་རིང་མཛད་པས།
སྐུ་ངལ་ནས་བཞུགས་སྟན་ལ་ལྗིད་སྐྱུར་ནས་གཟིམས་པ་ཕལ་ཆེ་བ་ལ། མཚན་མོ་
ཅིག་ལ་བཞུགས་འདོད་བྱུང་བས་ཚོས་པོ་ལ་ཚ་ཙེག་པ་(མ་ཡིག་འདི་ལྟར་བྲིས་ཡོད་
རང་སོར་བཞག་པས་དཔྱོད)ཞིག་བྱུང་ནས་ཕྱག་གིས་ཉུལ་བས་གྲི་གཅིག་གྱེན་དུ་
96



བསླང་འདུག་པ་དེ་སུས་བྱས་དགོངས་ནའང་འཁོན་དུ་འཛིན་པ་མི་མངའ་བས་
འགྲོགས་ཐུབ་པ་སོགས་ཀྱིས་དཔེས་མཚོན་པར། ཆེས་ཆེ་བ་དག་གིས་ཕྲག་དོག་
ལ་བསྟེན་པའི་ལོག་སྒྲུབ་སྣ་ཚོགས་བྱུང་བ་ལ། ཅི་སྙམ་དུའང་མི་དགོངས་པར་དེ་
ལཕན་གང་ཐོགས་མཛད་པ་ནི། བྱང་ཆུབ་སེམས་དཔའ་ཆེན་པོ་རྣམས་ཀྱི་རྣམ་
པར་ཐར་པ་དང་མཚུངས་པ་ཉིད་དོ། ཆོས་ཟབ་མོ་ལ་བཟོད་པ་རབ་ཏུ་ཐོབ་པ་
དང། མཁྱེན་པའི་ཚད་སུས་ཀྱང་བཟུང་བར་མི་ནུས་པ་དང། སྤོབས་པའི་
མཐའགང་ལའང་གཏུགས་པ་མེད་པ་རྣམས། སྒྲིབ་པ་མེད་པའི་ཆོས་ཀྱི་སྒོ་ཕུལ་
དུ་བྱུང་བ་མངོན་དུ་བརྙེས་པའི་ཁོངས་སུ་བསྡུས་ཤིང་། ཆོས་འཁོར་ཡང་ལྷན་ཏུ་
བརྗོད་དོ། །
༡༢. འཇིག་རྟེན་གྱི་གཏམ་སྣ་ཚོགས་ལ་གཙོ་བོར་མི་མཛད་པར་
དམ་པའི་ཆོས་ཀྱི་འབེལ་བའི་གཏམ་ཁོ་ནས་དུས་འདའ་བར་མཛད་པ་ཞེས་
པ་ནི། གཞན་ལ་བློ་གྲོས་ཀྱི་བསྐྱེད་ཐོན་ན། ངའི་འཆད་ཉན་ངོ་བོ་འདི་ལ་བྱེད་
པ་ཡིན། གཞུང་བཤད་པའི་དུས་སུ་བུད་ལ་ཐལ་འགྲོ་གསུང་ནས་འབེལ་གཏམ་
དེ་ཡང་། ཕ་རོལ་པོ་ཤེས་རབ་དང་ལྡན་ན། དེ་ལས་འཕྲོས་ཏེ་དཀའ་གནད་
ཐམས་ཅད་ལ་དོགས་པ་བསླངས་ཤིང་གཏན་ལ་འབེབས། བློ་བརྟུལ་ཞིང་རྨོངས་
པ་དག་ལའང་འཇིག་རྟེན་པའི་གཏམ་རྒྱུད་དང་སྦྱར་ནས། གོ་བ་དང་བཟུང་
བདེ་བར་མཛད་པའི་ཚུལ། ཞལ་སློབ་རྣམས་ཀྱི་སེམས་ལ་རབ་ཏུ་གསལ་བར་
ཡོད་དོ།
༡༣. དགེ་བའི་བཤེས་གཉེན་སུ་ལའང་ཕྲག་མི་དོག་པར་ཡང་དག་
པར་བསྟོད་པ་མཛད་པ་ཞེས་པ་ནི། མཁས་པ་དང་གྲུབ་པ་དང་བཙུན་པ་



རྣམས། ལ་ལ་དབེན་པར་དགྱེས་པ་དང་། ཁ་ཅིག་གཞན་ཕན་ལྷུར་ལེན་པ་སུ་
ལའང་ཁོང་ལ་འདི་ཡོད་དེ་འདི་མེད་ཅེས་བྱ་བ་ལ་སོགས་པའི་སྐྱོན་བརྗོད་མི་མཛད་
པར། ཁོང་རང་ལ་གང་འདུག་གི་ཡོན་ཏན་ནས་བཟུང་ནས་བསྟོད་པ་བརྗོད་
ཅིང་། མཇལ་བའི་ཚེ་ཡང་ཕྱག་འོས་པ་ལ་ཕྱག་དང་། ཞེ་ས་འོས་པ་ལ་ཞེ་ས།
གདན་ཀྱིས་བསྟོད་པར་འོས་པ་རྣམས་ལའང་སྟན་བཀུར་སོགས་མཛད། དམན་
པའི་སྐྱ་སེར་ཇི་ལྟ་བུ་མཇལ་དུ་བྱུང་ནའང་། བག་ཕེབས་པའི་གསུང་འབྱོན།
བརྩེ་བས་སྐྱོང་ཅི་ཐུབ་ལས་ཁྱད་གསོད་མི་གནང་། མ་ནུས་པ་གཟིགས་པའི་ཚེ།
ཁོའི་མདུན་མའི་ཡོ་སྲོང་དང་སེམས་ གསོ་ གཟེངས་བསྟོད་དེ་དགེ་བའི་ལམ་ལ་
སྦྱོར་རོ། །
༡༤. སྐུའི་སྤྱོད་པ་གཙང་བ་ཞེས་པ་ནི། དུས་རྟག་ཏུ་ཐུགས་ཀྱི་
འཇུག་པ་གཙང་ཞིང་ཤིན་ཏུ་གྲིམས་པས། ཞལ་ཟས་རྣམས་ཀྱང་མང་ཉུང་རན་
པར་བཞེས་ཤིང་། བཞུགས་ཚུལ་ན་བཟའ་བཞེས་ལུགས་ཚུན་སྐུ་གྲིབ་དང་བསྙེལ་
ན་མ་གཏོགས་ཉིན་རེ་བཞིན་དུ་འགྱུར་བ་ཅན་མ་ཡིན་པར་ངེས་བཟུང་རྟག་ཐུབ་པ་
བསྟར་ཆགས་དང་། གུང་ཚིགས་སོགས་དུས་ལས་མི་ཡོལ། གསུང་ངག་མཆོག་
ཏུ་བཙུན་པ་ལས་གཞན་དུ་གྱ་ཚོམས་མི་མངའ་བའོ། མཛད་སྤྱོད་ཐམས་ཅད་
མཐའ་གཉིས་དང་བྲལ་བར་སྤྱོད་པ་ཞེས་པ་ནི། རེས་སྐྱོ་བ་སྐྱེས་པ་སྐད་དུ་བྱས་ཏེ་
རིའི་རྩེ་མོ་རྣམས་སུ་འབྲོས་པ་དང་། རེས་གཞན་ལ་ཕན་པ་བརྗོད་ནས་གྲོང་ཁྱེར་
གྱི་དབུས་སུ་སྤྱོད་པ་ལྟ་བུའི་མཐོ་དམན་ཅན་མི་མཛད་ཀྱི། ཕལ་ཆེར་བས་མཐའི་
གནས་རྣམས་སུ་ཚོགས་ཀྱི་དབེན་པ་བསྟེན་པརམཛད། རེས་འདོད་ཡོན་གྱི་ཉེས་
དམིགས་མཐོང་བ་སྐད་དུ་སྨྲས་ནས་དཀའ་ཐུབ་ཆུ་འཐུང་དང་། རེས་རྣལ་



འབྱོར་གྱི་གྲོགས་ལྟ་བུར་ལྟས་ནས་འཇོལ་མྱོག་ཏུ་སྤྱོད་པར་མི་མཛད་ཀྱི། སངས་
རྒྱས་ཀྱི་ཆོས་གསུང་བའི་ཚིག་དང་པོ་དེ། འགྲོ་བ་ཟས་ཀྱི་གནས་པར་བྱ་ཞེས་བྱ་
བར་འདུག རྗེ་སྒམ་པོ་པས་ཀྱང་འབལ་ལེ་ཟོས་ནས་འབོལ་ལེ་བསྒོམས་བྱ་བ་
གསུང་། ལུས་ནི་དགྲ་ལྟར་མཐོང་མོད་ཀྱི། དེ་ལྟ་ན་ཡང་དེ་བསྲུང་བྱ།
ཁྲིམས་ལྡན་ཡུན་རིང་འཚོ་བ་ན། དེ་ལས་ཕན་པ་ཆེན་པོ་བྱེད། ཅེས་གསུངས་
པ་ཡིན་ཞེས་མཐར་མ་ལྷུང་བར་སྤྱོད། རེས་དགོས་པ་མེད་པ་སྐད་དུ་སྨྲས་ནས་
ལྷམ་དང་སྐ་རགས་ཚུན་གཞན་ལ་གཏོང་ རེས་གཞན་གྱི་ནོར་ལ་ཇི་མི་སྙམ་པར་
སྤྱོད་པའི་ཧམ་པ་ཡང་མི་མཛད་པར་འཕྲལ་གྱི་འཚོ་ཆས་ཙམ་ལ་ཉར་ཆག་མཛད་པ་
ཡིན། རེས་སྨྲ་བ་ལ་དགའ་བའི་ཉེས་དམིགས་རིག་ཟེར་ཞིང་དྲིས་ཀྱང་ལན་མི་
འདེབས། རེས་ཕན་པར་འདོམས་པ་སྐད་དུ་མི་ཉན་ཡང་སྨྲ་བའི་ཚུལ་མི་མཛད་
པར། གང་ཟག་གི་རྒྱུད་དང་བསྟུན་པའི་སྤྱོད་ལམ་ལ་མཁས་ཏེ། མདོར་ན་
སྐུའི་སྤྱོད་པ་དང་མཛད་པ་ཐམས་ཅད་གཙང་ཞིང་བརྟན་པའི་ཕུལ་དུ་བྱུང་བ་
ཡིན་ནོ།
༡༥. འཕྲལ་གྱི་རྣམ་གཡེང་ཐམས་ཅད་ཇེ་ཆུང་ཇེ་ཆུང་དུ་བཏང་
ནས་བྱ་བྲལ་གྱི་བརྟུལ་ཞུགས་ཇེ་བཟང་ཇེ་བཟང་དུ་གཏོང་བ་ཞེས་བྱ་བ་ནི།
སྨན་གཅིག་ཏུ་ཞི་བྱེད་གསན་དུ་ཕེབས་པའི་ཚེ་ཆོས་རྗེ་རིན་པོ་ཆེ་བྱམས་པ་གླིང་པ་
ཞེས་བྱ་ངའི་སྐྱེས་བུ་ཆེན་པོ་ཕན་པར་བཞེད་པའི་ཐུགས་ཅན་དེའི་གསུང་གིས།
འདིར་སྦྱིན་བདག་རྣམ་པ་ཡང་ཤིན་དུ་གུས་པར་འདུག་པས་ངེད་ཀྱིས་གཞིས་ཀྱང་
ཞུས་ནས་འབུལ། འདི་བསྐོར་དུ་བཞུགས་པ་འཐད་གསུང་བ་ལའང་། བདག་
ལ་གཞིས་ཀྱི་དགོས་པ་མེད་པའི་རྒྱུ་མཚན་ཞིབ་པར་གསོལ། ཆོས་རྗེ་སྤྱན་སྔ་རིན་



པོ་ཆེའི་དྲུང་གིས་ས་ཞིང་མང་དུ་འབུལ་གསུང་བའང་མ་བཞེས། སྦྱིན་བདག་
གིས་ལྗང་གི་བཀྲ་ཤིས་དགོན་པ་ས་ཞིང་དང་བཅས་པ་ཕུལ་ནའང་བཞེས་སུ་མ་
བཏུབ། ང་ཡིན་པ་རྟ་རྐུན་ཞིག་ཡིན་ཏེ་ཅུང་འཕྱིས་བྱུང་ཟེར་བ་ལྟར། ད་བྱ་
བྲལ་དེ་ཅུང་ཟད་འཕྱིས་བྱུང་ཏེ་འཕྲལ་གྱི་འཚོ་ཆས་ཕྱིད་ཕྱིན་ཕྱི་ཚིས་གང་ཡང་མི་
བྱེད། གཤེགས་པའི་ཤུལ་དུ་མི་ལ་རས་པ་དང་རྗེ་བཙུན་གྲགས་པ་རྒྱལ་མཚན་
གཙང་ཤོས་སུ་བྱེད་པ་ཡིན། དེ་གཉིས་ཀྱང་རྗེ་བཙུན་གཙང་བར་འདུག རྗེ་
བཙུན་གྲགས་པ་རྒྱལ་མཚན་པའི་ཤུལ་ནས་ན་བཟའ་དང་གསོལ་ཞལ་ཆ་གཅིག་
བྱུང་། ངེད་རང་ཡང་དེའི་རྗེས་སུ་སློབ་གསུང་ནས་ཕྱག་ཏུ་གང་བབས་ཐམས་
ཅད་དགེ་བའི་ཕྱོགས་སུ་ཅི་ཐེངས་མཛད། མིའི་ངོ་ཆེན་དང་ངན་རྒྱབ་བདག་
གཉེར་གྱིས་ཁ་དྲག་མི་འཚོང་། འཁོར་ངན་གྱི་རྗེས་སུ་བང་མི་འདུར། གཞན་
ནོར་ལ་ཕྱག་མི་སྐྱོང་། རང་ཕྱོགས་དང་གཞན་ཕྱོགས་ཀྱི་སྡེ་རིས་མི་གཅོད། མི་
ཆེདཔྲལ་དྲག་ཡུས་པོ་ཆེའི་གདོང་མི་ལེན། རང་གི་མདུན་མ་གཞག་ནས་གཞན་
གྱི་འཇིག་རྟེན་གྱི་ཤོམ་རམང་པོ་མི་མཛད་པའོ།
༡༦. བསམ་གྱིས་མི་ཁྱབ་པའི་མཁྱེན་པ་མངའ་ཡང་ཐ་མལ་པ་
ལྟར་མཛད་པ་ཞེས་པ་ནི། ངེས་དོན་རྫོགས་རིམ་གྱི་ལྟ་བའི་དབྱིངས་དང་ཆོས་
སྐད་ཀྱི་ཕྲ་ཞིབ་ཐམས་ཅད་སྒོམ་བཟང་པོ་གྲུབ་མཐར་བཤད་པ་ཁོ་ན་ཡིན་པས་ཡུན་
དུ་བསྒོམས་པའི་བསམ་གཏན་པ་ཐམས་ཅད་ལའང་ངོ་སྤྲོད་དེ་ཁོ་རང་གི་སྒོམ་ནས་
འཁྲིད། མང་དུ་ཐོས་པ་རྣལ་འབྱོར་དང་མི་ལྡན་པ་རྣམས་ལའང་བསྒོམ་ན་
འདིའོ་ཞེས་པའི་རྣལ་འབྱོར་གྱི་ནང་བཤད་ཁོ་ན་གནང་ཡང་འཕྲལ་ནི་བསྒོམ་ཟེར་
བཅིག་སྔ་མོའི་དུས་སུ་བྱུང་ནའང་ད་ཅི་ལ་ཟེར་ཅི་ཆ་བ་སྐད་དུ་མཛད་ནས་ང་ཁ་
100
--



བཤད་མཁན་རྟོག་གེ་སྐམ་པོ་ཡིན་གསུང་། ཁ་ཅིག་གིས་ལུང་སྟོན་དྲི་བ་ཞུས་དུས།
དེ་ཅི་ཆའོ། ངས་ནི་བརྩིག་པ་འདིའི་ཕྱི་ན་ཅི་ཡོད་ཀྱང་མི་ཐིངས། ཐ་ན་རྨི་
ལམ་རྣོ་བ་ཙམ་ཡང་མེད་གསུང་ངོ། །
༡༧. གདུལ་བར་བྱ་བ་ཇི་སྙེད་པའི་རྒྱུད་དམ་པའི་ཆོས་དང་ཅི་
འབྱོརདུ་སྦྱོར་བ་ཞེས་པ་ནི། སློབ་མ་རྣམས་ལ་ཞལ་བསྐོས་འགྲོ་ན་དམ་པའི་
ཆོས་ཐོས་བསམ་བསྒོམ་གསུམ་མམ་བསླབ་པ་ལ་གཅེས་སྤྲས་སུ་བྱེད་པའམ་དགེ་བ་
གཞན་ཅི་འབྱོར་ཅིག་ལ་ངེས་པར་སྦྱོར་བ་ཡིན་གྱི། རང་བློ་ཉེ་བ་ཙམ་གྱིས་འཇིག་
རྟེན་གྱི་ཆོས་ཤིག་ལ་ངེས་པར་སྦྱོར་བའི་ཚུལ་མི་མཛད་པ་འདི་ནི་བླ་ན་མེད་པའི་
མཛད་པ་སྟེ། གང་བྱེད་པ་དེ་ལ་གཙོ་བོར་བཏོན་ནས་སློབ་གཉེར་བྱེད་ནའང་
མཐུན་པའི་རྐྱེན་སྦྱོར། བསྒོམ་པར་སྤྲོ་ན་བླ་མ་ཚོལ་ལུགས། འཚོ་བ་སྒྲུབ་ཚུལ་
ལ་སོགས་པའི་ཐབས་ལེགས་པར་སློབ། ལུགས་རྣམ་པ་གཉིས་ཀྱིས་ཡངས་པའི་
ཆབ་སྲིད་ལ་མངའ་མཛད་པ་དག་ཀྱང་དུས་ཟིངས་དང་འཇིག་རྟེན་གྱི་ཕྱོགས་སུ་མི་
བསྐུལ་བར་དམ་པའི་ཆོས་ཀྱི་ཕྱོགས་ཁོ་ན་གནང་བར་གསོལ་བ་འདེབས་པར་མཛད་
པ་ལ་སོགས་པ་གྲངས་ཀྱིས་མི་ལང་ངོ་། སྙན་པའི་གྲགས་པས་ཕྱོགས་ཀུན་དུ་ཁྱབ་
པས་ཆེ་དགུ་ཐམས་ཅད་ཀྱིས་ཞབས་ཀྱི་པད་མར་ཕྱག་བྱས་པ་ཞེས་པ་ནི། སྐུའི་
སྙན་གྲགས་ཇེ་ཆེར་སོང་ནས། དབུས་གཙང་གི་མཁས་གྲུབ་ཅི་རིགས་པ་དང་།
སྡེ་དཔོན་མི་ཆེ་བ་མང་པོས་ཆོས་ཀྱི་འབྲེལ་པས་གསུང་གི་བདུད་རྩི་མྱང་ཞིང་། བྱ་
བ་བཏང་སྟེ་ཀུན་ཏུ་རྒྱུ་བ་དང་། སྡེ་སྣོད་འཛིན་པ་ཕྲན་དང་། དབེན་པའི་
གནས་སུ་བསམ་གཏན་པ་དང་། རིག་སྔགས་འཆང་དུ་མ་དང་། དད་པ་དང་
ལྡན་པའི་སྐྱེ་བོ་དུ་མ་དག་གིས་ཀྱང་གསུང་གི་བདུད་རྩི་ཆ་ཤས་གསོལ་བར་མཛད་
101



པའངམང་དུ་ཡོད་པ་ལས། ཞལ་སློབ་ཚོགས་པ་སྐྱོང་བའང་བརྒྱ་ཕྲག་ལྷག་པ་
བགྲང་དུ་ཡོད་དོ།
༡༨. མི་མཐུན་པའི་ཕྱོགས་ཐམས་ཅད་སྒྱུ་མ་ལྟ་བུ་དང་རྗེས་སུ་
མཐུན་པའི་ཏིང་ངེ་འཛིན་གྱིས་བཟློག་པར་ནུས་པ་ཞེས་པ་ནི། སྐུ་ན་
གཞོན་པའི་དུས་སུ། རྒྱུ་སྨན་གྱི་དགོན་དཀར་དུ་གཅིག་པུར་བཞུགས་ཏེ་མངོན་
པ་ཀུན་ལས་བཏུས་ཐུགས་ལ་བཟུང་བའི་ཚེ། ཐུགས་ཉམས་ཀྱི་གསལ་སྣང་ལ།
དབུ་སྔས་ཕྱོགས་སུ་གཅིག་ཡོད་པ་སྙམ་བྱེད་ནས་གཟིགས་པས། གསེར་སྡིངས་ཀྱི་
རྒྱལ་པོ་དེ། རས་ཕྱམ་དང་ཞྭ་ཐེབ་གྱོན་ནས་འདུག་པ་ལ། སྐུ་ལུས་ལས་བསྲུང་
བའི་འཁོར་ལོ་བསྒོམ་པ་རྒྱ་ཇེ་ཆེར་བཏང་བས་ཁོ་ལྟག་པ་དགྱེད་དགྱེད་ཕྱི་འབྲོས་སུ་
འབྲོས་པར་བརྩོམ་པ་ན། སླར་འཁོར་ལོ་ཆེས་ཆེར་སྙིང་གར་ཟིན་ཙམ་དུ་བསྐྱེད་
པས། ཞྭ་ཐེབ་རྒྱབ་ལ་བསྐྱུར་ནས་རིངས་པར་བྲོས་སོང་། དེ་དུས་གསང་
སྔགསཀྱི་ཡི་གེ་གསུམ་གྱི་གོ་དོན་ཙམ་མེད་ནའང་། བསྒོམ་པའི་ལས་འཕྲོ་ཡོད་
ཚོད་འདུག་པ་མ་གཏོགས། དེ་འདྲའི་བསྲུང་འཁོར་བྱེད་པ་མི་དྲན་གསུང་བ་
ལྟར་བར་ཆད་ལས་རྣམ་པར་རྒྱལ་བར་གྱུར་ཞིང་། དགུང་ལོ་བདུན་བཅུ་རྩ་
གཅིག་པ་རྟའི་ལོ་ལ་(1462ལོ) སྟག་ལུང་དུ། ཆོས་ཀྱི་རྗེ་རིན་པོ་ཆེ་ཀུན་མཁྱེན་
ངག་གི་དབང་པོས་སྤྱན་དྲངས་ནས། ཆོས་ཟབ་ཅིང་རྒྱ་ཆེ་བ་འབུལ་བ་གནང་
བའི་སྐབས་ཟླ་བ་བཅུ་གཉིས་པའི་ནུབ་གཅིག་གི་མནལ་ལམ་དུ། རྩེས་ཐང་གི་
ཟུར་ཁང་ཤར་ཡིན་པ་སྙམ་བྱེད་པའི་ཁང་པ་ཅིག་ན་བཞུགས་འདུག་པ་ལ། བནྡེ་
ཇོ་སྟོན་པའི་ཆ་ལུགས་བྱས་པ་ཞིག་བྱུང་ནས། ཁྱེད་འདིར་མི་བཞུགས་པར་
གཤེགས་པར་ཞུ་ཟེར་བས། དེ་དང་ལྷན་དུ་ཁང་པའི་ཕྱི་རོལ་དུ་ཕེབས་པའི་ཚེ།
102



དེ་ཁ་དོག་ཐལ་སྐྱར་སྣང་བས་བར་ཆད་ཀྱི་མཚན་མར་དགོངས་ཏེ། ང་མི་འགྲོ་
ཁྱོད་རང་སོང་ཞེས་ལྕགས་རི་སྣང་བའི་ཁ་ནས་དེའི་ལག་པ་ལ་བཟུང་སྟེ་བསྐྱུར་བས་
རྩ་བར་ལྷུང་སོང་ཡང་། དེ་ན་རེ། དེ་སྐད་མི་གསུང་བར་ལན་ཅིག་འབྱོན་པ་
འཐད་ཟེར་བ་ལ། ང་མི་འགྲོ་གསུང་བས། ད་ལན་མི་ཕེབས་ན་འདི་ཙམ་ལ་
འབྱོན་གྱི་དུས་ངེས་དགོས་ཟེར་བ་ལ། དུས་ཚིགས་དགོས་ན་ཁྱོད་སོང་ནས་ལོ་
བརྒྱ་ན་ང་འོང་གཞན་མི་འགྲོ་ཞེས་ནང་དུ་བཞུད་པའི་ཕྱི་བཞིན་དུ་དེ་འབྲངས་ཤིང་།
སླར་ནན་ཏན་དུ་ཞུ་བར་བྱེད་པའི་ཚེ། ད་ཁྱོད་སྤང་བྱར་མི་བྱེད་དང་དུ་བླངས་
ནས་མཆོད་པ་ཡིན་གསུང་། སྟན་སྙིང་ངེ་བ་ལ་བཞག་ཅིང་ཕྱག་མཛད་པར་
བརྩམས་པས། དེའི་མོད་ལ་བྲོས་སོང་བ་ཞིག་བྱུང་བའི་ཞག་ཤས་ན་སྐུ་ཁམས་
ཅུང་ཟད་མ་བདེ་བ་ཡུད་ཀྱིས་དྭངས་སོ། གཞན་ཡང་ཕག་ལོ་ཟླ་བ་གཉིས་པའི་
ཚེས་བཅུའི་སྲོད། དཔོན་ས་ཀུན་དགའ་ལེགས་པས་རྒྱུ་མེད་པར་ཐུགས་ཁྲེལ་
མཛད་དེ། ངའི་ལུང་འགྲོ་སར་མ་སྡོད། སང་ནམ་སེང་ཚུན་ལ་སྐྱས་ཚར་བར་
གྱིས། དེ་ལྟར་མི་བྱེད་ན་དཔུང་ཁྲིད་འོང་ཟེར་བའི་བཀའ་ལུང་དྲག་པོ་བསྒྱུར་
བྱུང་བས། ཕྱགས་ཕྱིར་ཡོང་པ་ཐམས་ཅད་སེམས་འཚབས་པའི་ཚེ། ཅུང་ཟད་
ཀྱི་བར་དུ་ཅི་ཡང་མི་གསུང་། ཐུགས་ལ་འཚུབ་ཆ་གཏན་མེད་པར་བཞུགས་ཞུས་
གནང་སྒྲུབ་པའི་རྩོལ་བ་མ་གནང་ནའང་གནོད་འཚེ་གང་ཡང་མ་བྱུང་། ཕྱིས་
དེའི་འཕྲོས་ཞུས་པ་ན། ངས་དཀོན་མཆོག་ལ་གསོལ་བ་བཏབ་པས་གནོད་པ་མ་
བྱུང་ཞེས་གསུང་ཏེ། ཏིང་ངེ་འཛིན་གྱི་མཐུས་གོང་མའི་ཐུགས་རྒྱལ་ཞི་བར་གྱུར་
པ་དང་། རྩེས་ཐང་དུ་མཆོད་རྟེན་ཆེན་མོ་བཞེངས་ཚུལ་འོག་ཏུ་རྒྱས་པར་འབྱུང་
བ་བཞིན། བུམ་པམན་གྱི་རྩིག་པ་གྲུབ་པའི་འཚམས་སུ། བུམ་པ་ལ་གས་ཆེན་
པོདྲུག་བདུན་བྱུང་བས། ལས་མི་རྣམས་སྐྱིད་ལུག་ཏུ་ཉེ་བ་ན། ཞག་གསུམ་
103



སོང་བའི་རྗེས་ལ། དེ་རིང་ངས་བལྟས་པས་མཆོད་རྟེན་སྔར་ལས་ཁ་དོག་བཟང་
བར་མཐོང་། བར་ཆད་སོལ་བས་ད་ནི་འཇིགས་མི་དགོས་ཞེས་གསུང་། གས་
པརྣམས་རང་ཤུགས་ཀྱིས་འགྲིག་ནས་ལས་ཀྱི་འཕྲོ་བྱས་ཆོག་པ་བྱུང་བའང་ཐུགས་
དམ་གྱི་མཐུ་ཁོ་ནར་སྣང་ངོ་། ཡོས་ལོ་ལ་ནང་ཅིག་བཞེངས་པའི་སྐབས་སུ་སྐུ་
བསྔབས་བྱུང་བའི་རྐྱེན་གྱིས་སྐྱུང་ཞིང་ཞབས་ཀྱིས་ཕེབས་མི་ཐུབ་པ་རྒྱུན་རིང་བྱུང་
བན། སྐུ་འཁོར་ཉུང་འདུས་ཙམ་ལས་གཞན་རྣམས་ཇི་ལྟར་རིགས་པའི་སོ་སོའི་
བྱ་བ་སྐྱོང་བའི་བཀའ་གནང་ནས་བརྫངས། སྐུ་མཚམས་དམ་པར་བསྡམས་ཤིང་
ཐུགས་དམ་མཛད་པས་མནལ་ལམ་དུ་ན་ཁ་དང་བྲ་མ་ཐག་ཐུག་དང་། གཞན་
འདི་ཡིན་མི་གསལ་བའི་ནག་ནོག་མང་དུ་འདུག་པ་རྣམས་ལ། ལྟ་བ་ལེགས་པར་
བསྐྱངས་ཤིང་བསྒོམས་པས་དེ་ཐམས་ཅད་ན་བུན་བཞིན་དུ་ཡལ་འགྲོ་བ་བྱུང་བའི་
མོད་ལ་བཞེངས་པ་དང་བཞུད་ཐུབ་པར་གྱུར་ཀྱང་། ཞབས་ཇི་ལྟར་བདེ་བ་
བཞིན་དུ། སྤྱན་འགྲིབ་བའི་རྣམ་པ་ཇེ་ཆེར་སོང་མོད་ཀྱི། སྟོང་གཟུགས་ཀྱི་
ཡུལ་སྣང་རྒྱ་ཆེན་པོ་སྤྱན་འབྱེད་འཛུམ་གང་གིས་ཀྱང་མི་གནོད་པ་བྱུང་བས། མི་
གཟིགས་པའི་ནག་ཐམ་གྱི་གུ་དོགས་པ་མེད་པ་ལ་སོགས་པ་མི་མཐུན་ཕྱོགས་ཞི་བར་
མཛད་ལུགས་མང་དུ་མཆིས་པ་ལས། འདིར་ཕྱོགས་ཙམ་བརྗོད་པ་ཡིན་ནོ།
༡༩. སྤྱིར་སྙིགས་མའི་དུས་འདིར་སངས་རྒྱས་ཀྱིས་བསྟན་པ་ལ་བྱ་
བ་རྒྱ་ཆེན་པོ་དང་། བྱེ་བྲག་དུ་འགྱུར་དང་ཡིག་འཇོག་མང་དུ་གནང་
བས་བསྟན་པ་གསལ་བར་མཛད་པ་ཞེས་པ་ནི། སྐུ་ན་ཕྲ་མོ་ལ་རབ་ཏུ་བྱུང་
ཞིང་བསྙེན་པར་རྫོགས་པ་ནས་བཟུང་སྟེ། ཇི་སྲིད་འཚོ་ཞིང་བཞེས་པའི་བར་ལོ་
བདུན་བཅུ་ཙམ་གྱི་བར་དུ། ཀློག་པ་ཐོས་བསམ་དང་། སྤོང་བ་བསམ་གཏན་
104



གྱིས་དུས་འདའ་བར་མཛད་པ་ཡང་། སངས་རྒྱས་ཀྱི་བསྟན་པ་འཕེལ་རྒྱས་ཁོ་
ནའི་ཆེད་དུ་ཡིན་ལ། ཕྱོགས་གང་དུ་བསྟན་པ་དར་བའི་འཆད་ཉན། བསླབ་
ཚུགས། སྒོམ་གྲ་ཡོད་ཚུལ་གསན་པའི་ཚེ། གནས་དང་ཁང་ཟག་ལ་དགྱེས་
སྤྲོའི་བསྟོད་བསྔགས་དུ་མ་གནང་བ་དང། དབུས་གཙང་ཁང་ཉེའི་བསྟན་འཛིན་
ཆེ་ཕྲ་མཐའ་དག་ལ་དངོས་སུ་མཇལ་བའམ། མ་འཇལ་ཡང་གསུང་ཤོག་སྙན་པ་
རྟེན་བཅས་བསྐུར་ཏེ། བསྟན་པ་སྤེལ་བའི་སྤྲོ་བ་བསྐྱང་པར་མཛད་ཅིང་།
ཞལ་སློབ་དགེ་བཤེས་རྣམས་ལ་རྟག་ཏུ། སངས་རྒྱས་ཀྱི་བསྟན་པ་ལོ་རེ་བཞིན་
འགྲིབ་པ་ལ་སེམས་ཁྲལ་མེད་པའི་བཙུན་པ་ལ་བླ་མ་དང་སློབ་དཔོན་སོགས་མིང་
ཆེན་པོ་བཏགས་པ་ཞེས་དང་། བསྟན་པ་ལ་གང་ཕན་བྱས་པའི་ཕན་ཡོན་བསམ་
གྱིས་མི་ཁྱབ་པ་གསུངས་ནས་གཟེངས་བསྟོད་དོ། མདོ་སྔགས་ཀྱི་རྒྱ་འགྲེལ་དཔེ་
ཕྱི་དཀོན་པ་ལས་པོ་ཏི་མང་དུ་བཞེངས་ཏེ་ཚིག་དོན་གྱི་ཞུས་དག་ནན་ཆགས་གྲུབ་པ་
དང། བསྟན་འགྱུར་དུ་མ་ཆུག་པའི་བསྟན་བཅོས་མང་པོ་ཐུགས་རྩོལ་གྱིས་
མཐུས་ཕྱག་ཏུ་བབ་པ་རྣམས། འཕྱོང་རྒྱས་སྟག་རྩེའི་བསྟན་འགྱུར་དུ་འཇུག་པ་
གནང་བ་ལས་ཀྱང་མཆེད་པ་ཅི་རིགས་སུ་བྱུང་ངོ་། དགུང་ལོ་དོན་བདུན་བཞེས་
པ་ཕག་ལོའི་(1467ལོ)དགུན། ཆོས་ཀྱི་རྗེ་རིན་པོ་ཆེ་ནམ་མཁའ་བློ་གྲོས་པའི་
ཞལ་སྔ་ནས། ངེད་ཚོས་སྐུ་མདུན་གྱི་ཐུགས་དམ་མཆོད་རྟེན་རྩེས་ཐང་དུ་
བཞུགས་པའི་ནང་ན་ཆེ་བ་ཨེ་འགྲུབ་བྱེད་པ་ཞུ་ཞེས་པ་ལ། ང་ལ་དེའི་བློ་རྒྱ་དང་
ཤེས་འདོད་མེད་ནའང་། ད་ཁྱེད་ཀྱིས་ཐུགས་ཁུར་མཛད་ཕྱིན། ནས་ཁལ་
བརྒྱ་དང་ཤར་ཁང་གི་གཟིམས་སྤྱིལ་འབུལ་བས་ཆ་རྐྱེན་ལ་གཏོང་བ་མཛོད། དེ་
རྗེས་ཀྱང་མཆོད་རྟེན་མ་གྲུབ་བར་གྱི་འབུལ་བ་གང་བྱུང་རྣམས་ཀྱང་བསྔོ་བའི་
བཀའགནང་བ་ལྟར། ས་ཕོ་བྱི་བའི་སོས་རྨང་བཏིང་སྟེ་ཡོངས་སུ་རྫོགས་པར་
r
105



གྲུབ་བོ། སྐུ་ན་གཞོན་པའི་དུས་སུ། ཡུམ་གྱི་ནང་རྟེན་དུ་སྟོན་པ་སངས་རྒྱས་ཀྱི་
གསེར་སྐུ་རྒྱབ་མཐོ་གང་བ་བཞེངས་ཤིང་། དུས་ཕྱིས་བྱང་ཁར་ཕེབས་ནས།
ཆོས་ཀྱི་རྒྱལ་པོ་སྤྱན་སྔ་ཚེས་གཉིས་རིན་པོ་ཆེས་བཟོ་རིགས་པའི་ཆ་རྐྱེན་གནང་བ་
དང་། ཕྱག་ཏུ་གང་ཡོད་དང་བསྒྲུབས་པའི་ཟངས་གསེར་འབུལ་བ་ལ་ གཞི་
སླངས་ཏེ། རྒྱལ་བ་མ་ཕམ་པའི་གསེར་སྐུ་རྒྱབ་མཐོ་ལྔ་ཙམ་ཕྲ་རྒྱན་ཅན། ཤིང་
བསྐོས་ཀྱི་ཁྲི་རྒྱབ་ཡོལ་གསེར་ཆབ་ཞུས་པ་བཞེངས་ཏེ། སྟག་ལོ་ལ་རབ་ཏུ་གནས་
པའངམཛད་དོ། རྒྱ་དཔེ་ལས་གསར་དུ་བསྒྱུར་བ་གོང་དུ་ཅུང་ཟད་སྨོས་ཀྱང་།
འདིར་ཕྱོགས་གཅིག་ཏུ་བགྲང་བ་ལ། ཤ་ཝ་རའི་བསྟོད་པ་པཎྜི་ཏ་ནགས་ཀྱི་རིན་
ཆེན་གྱིས་མཛད་པ། ནགས་ཀྱི་རིན་ཆེན་གྱི་བསྟོད་པ་བདུན་པ་པཎྜི་ཏ་མིའི་ཉི་
མས་མཛད་པ། དབང་མདོར་བསྟན་གྱི་མདོར་བཤད་སློབ་དཔོན་སཱ་དྷུ་པུ་ཏྲས་
མཛད་པ། དཔྱིད་ཀྱི་ཐིག་ལེའི་རྒྱ་ཆེར་བཤད་པ་གསང་བ་ཆེན་པོའི་སྒྲོན་མ་སློབ་
དཔོན་ནག་པོ་པས་མཛད་པ། བདེ་མཆོག་བཅུ་གསུམ་མའི་དཀྱིལ་འཁོར་གྱི་ཆོ་
གཔཎྜི་ཏ་ནགས་ཀྱི་རིན་ཆེན་གྱིས་མཛད་པ། ཀྱེ་རྡོར་ལྷ་དགུའི་སྒྲུབ་ཐབས་ཌོམྦི་
པས་མཛད་པ། ཀྱེ་རྡོ་རྗེའི་སྒྲུབ་ཐབས་ཀྱི་འགྲེལ་པ་ཁ་ཆེའི་པཎྜི་ཏ་དངུལ་གྱི་བུམ་
པས་མཛད་པ། ཀྱེ་རྡོ་རྗེའི་སྒྲུབ་ཐབས་རབ་ཏུ་གསལ་བ་སྒྲ་གཅན་གསང་བས་
མཛད་པ། ཀྱེ་རྡོ་རྗེའི་སྒྲུབ་ཐབས་རྣམ་པར་དག་པའི་གཏེར་པཎྜི་ཏ་གཉིས་མེད་
རྡོ་རྗེས་མཛད་པ། རྡོ་རྗེ་བདུད་རྩི་གཞན་གསུམ་གྱི་མངོན་རྟོགས་རྒྱུད་ནས་པཎྜི་
ཏ་ནགས་ཀྱི་རིན་ཆེན་གྱིས་ཕྱུང་བ། གཏུམ་ཆེན་དྲག་པོའི་མངོན་རྟོགས་བདེ་
ཆེན་རྡོ་རྗེས་མཛད་པ། མི་གཡོ་བའི་སྒྲུབ་ཐབས་རབ་ཏུ་དགའ་བ་མངོན་པར་
བརྗོད་པ་པཎྜིཏ་བ་ན་རནྟས་མཛད་པ། གྲུབ་ཐོབ་བདུན་གྱིས་མཛད་པའི་སྒྲུབ་
མཐའ་བདུན་པ། སྲུང་བ་ལྔ་དང་། གཟའ་དགུའི་མཆོད་ཆོག སློབ་
106



དཔོན་ཧམ་སའི་གསུང་ལ་ནགས་ཀྱི་རིན་ཆེན་གྱི་ཟིན་བྲིས། བླ་མ་བསྙེན་བཀུར་
བའི་དཀའ་འགྲེལ་མཛད་བྱང་མེད་པ། བླ་མའི་མཎྜལ་ཀླུ་སྒྲུབ་ཀྱིས་མཛད་པ།
ཏོག་ཙེ་པའི་བསམ་མི་ཁྱབ་སྟེ། སྔགས་སྐོར་ཆོས་ཚན་བཅོ་བརྒྱད་དང་། ཤེས་
རབ་ཀྱི་ཕ་རོལ་ཏུ་ཕྱིན་པའི་སྙིང་པོ་ཉི་ཤུ་རྩ་ལྔ་པ་ཁ་ཆེའི་པཎྜི་ཏ་བི་ན་ཡ་ཤིས་བྲིས་
པའི་རྒྱ་དཔེ་ལས་བསྒྱུར་བ། རྡོ་རྗེ་གཅོད་པའི་འགྲེལ་པ་སློབ་དཔོན་དབྱིག་
གཉེན་གྱིས་མཛད་པའི་སྟོད་ཀྱི་ཆ། བྱང་ཆུབ་ཏུ་སེམས་བསྐྱེད་པའི་ཆོ་ག་དཔལ་
ལྡན་ཀླུ་སྒྲུབ་ཀྱིས་མཛད་པ། གསོ་སྦྱོང་སྡོམ་ཆོག་ཅེས་བྱ་བ་བསྙེན་གནས་
འབོགས་པ། དགེ་བསྙེན་གྱི་བསླབ་པ་བཅུའི་ཆོ་ག་དག་ཀྱང་ཀླུ་སྒྲུབ་ཀྱིས་
གསུངས་པ། ཡེ་དྷརྨའི་འགྲེལ་པ་བརྟག་པའི་རྡོ་རྗེས་མཛད་པ། དེ་བཞིན་
གཤེགས་པ་ཐམས་ཅད་ལ་བསྟོད་པ་སློབ་དཔོན་ཀླུའི་བྱང་ཆུབ་ཀྱིས་མཛད་པ།
ཤེས་རབ་ཀྱི་ཕ་རོལ་ཏུ་ཕྱིན་པ་ཚིགས་སུ་བཅད་པ་དགུ་པ། ཆོས་མངོན་པའི་དེ་ཁོ་
ན་ཉིད་བཤད་ པ་ སློབ་དཔོན་ བློ་གྲོས་བརྟན་པས་མཛད་ པའི་ དབུའི་འགྱུར།
བསྟན་པའི་གཏད་རབས་རྣམས་ལ་སྔར་འགྱུར་བའང་ཡོད་མོད་ཀྱི། དེ་ལ་མ་
བརྟེན་པར་བསྒྱུར་བར་མཛད་དོ། མཚན་ཉིད་དང་སྔགས་སྐོར་གྱི་འགྱུར་བཅོས་
ལ་སོགས་པ་གནང་བ་ནི། ཆོས་ཀྱི་དབྱིངས་སུ་བསྟོད་པ་ཚིགས་སུ་བཅད་པ་བརྒྱ་
དང་ཤོ་ལོ་ཀ་གཉིས་ཡོད་པ་སློབ་དཔོན་ཀླུ་སྒྲུབ་ཀྱིས་མཛད་པ་ནག་ཚོས་བསྒྱུར་བའི་
འགྱུར་བཅོས། དབུ་མ་སྣང་བ། འགྲེལ་པ་རྟོག་གེ་འབར་བ་དང་སྦྱར་བའི་ཞུ་
ཆེན། ཆུ་མོ་ཕག་གི་ལོའི་དབྱར་སྐྱམ་མཆད་པ་སྟེངས་སུ་སྐུ་མཚམས་བསྡམས་
ནས། གསང་འདུས་ཀྱི་རྒྱུད་ཀྱི་རྒྱུ་དཔེར་གཅིག འགྲེལ་པ་སྒྲོན་གསལ་གྱི་རྒྱ་
དཔེ་གསུམ། ལོ་ཆེན་འགོས་པ་ཚབ་ཆག་གི་འགྱུར་བཞི་ལ་ནམ་ལངས་ས་སྲོས་ཀྱི་
བར་གཟིགས་ཤིང་ཚིག་དོན་ལ་དཔྱད་པ་དཔྱིས་ཕྱིན་པའི་ཞུ་ཆེན་མཛད་པས།
107



རྒྱུན་རིང་བའི་སྟོབས་ ཀྱིས་ བཞུགས་སྟོན་འོག་ ཏུ་ རླ་ན་འཁྱིལ་ བའང་ བྱུང་ སྟེ།
མདོར་ན་འགྲེལ་པ་སྒྲོན་གསལ་ལ་འགྱུར་བཅོས་རྣམ་པར་དག་པ་དང་། བདག་
བྱིན་གྱིས་བརླབ་པའི་རབ་ཏུ་དབྱེ་བ་སློབ་དཔོན་འཕགས་པ་ལྷས་མཛད་པ་ནག་
ཚོས་བསྒྱུར་བའི་འགྱུར་བཅོས་གནང་། སྦྲུལ་ལོའི་དགུན་རྣམ་པར་སྣང་མཛད་
མངོན་པར་བྱང་ཆུབ་པའི་རྒྱུད་ཀྱི་ཚིག་འགྲེལ་སློབ་དཔོན་སངས་རྒྱས་གསང་བས་
མཛད་པ་སྐད་གསར་ཆད་ཀྱིས་གཏན་ལ་མ་ཕབ་པས་ཚིག་གྱོང་ཞིང་གོ་དཀའ་བ་ལ་
སྐད་གསར་ཆད་ཀྱིས་གཏན་ལ་ཕབ། སྟག་ལུང་གི་སྡེ་ཆེན་པོར་བཞུགས་དུས།
མེ་ཏྲི་པས་མཛད་པའི་དེ་ཁོ་ན་ཉིད་རིན་པོ་ཆེའི་འཕྲེང་བ་ལ་འགྱུར་བཅོས་ཞུ་གསུང་།
རྒྱ་དཔེ་བོད་དཔེ་ཕྱག་ཏུ་ཕུལ་བའི་སྐུ་མདུན་གྱི་གྲལ་དེ་ཉིད་དུ་འགྱུར་བཅོས་གནང་
བས། ཀུན་མཁྱེན་ངག་གི་དབང་པོའི་ཐུགས་ལ་ཡ་མཚན་འཁྲུངས་ཏེ། སྔ་
གཟིགས་དང་འགོལ་བ་ལ་མ་ལྟོས་བྱུང་བས། སྐད་དོད་བྱང་ནས་ཚེགས་མེད་
པར་སྣང་ཞེས་བསྔགས་པ་མཛད་དོ། ཡོས་ལོའི་དགུན་མཚན་བརྗོད་ཀྱི་འགྲེལ་པ་
ཉི་མ་དཔལ་ཡེ་ཤེས་ཀྱིས་མཛད་པའི་ཆག་འགྱུར་མི་བདེ་བ་རྣམས་ལ་འགྱུར་བཅོས།
གཞན་ཡང་དེ་ཁོ་ན་ཉིད་བཅུ་པ་ལྷན་སྐྱེས་རྡོ་རྗེའི་འགྲེལ་པ་དང་བཅས་པའི་འགྱུར་
བཅོས་སོགས་མང་དུ་མཛད་དེ། ཕྱིས་བྱུང་བའི་ལོ་ཙཱ་བ་ལ་འགྱུར་མང་ཤོས་སུ་བློ་
གྲོས་དང་ལྡན་པས་ངེས་པར་བྱའོ། སྔོན་མ་འགྱུར་བའི་རྒྱ་དཔེ་འཇམ་དཔལ་གྱི་
བྱཀ་ར་ཎ་དང་། རྡོ་རྗེ་གཅོད་པའི་འགྲེལ་པ་སྨད་བསྒྱུར་འཕྲོ་དང་། ཆོས་
མངོན་པ་མཛོད་ཀྱི་འགྲེལ་བཤད་གནམ་ལྕགས་ཐོག་གཟེར་དུ་གྲགས་པ་རྣམས།
སྤྱན་འགྲིབ་པའི་རྐྱེན་དང་། སྤྱན་ཕྱེ་ནས་ཀྱང་ཡི་གེ་ཕྲ་བ་མི་གཟིགས་པས།
བོད་དུ་མ་འགྱུར་བའི་ཐུགས་ཁྲལ་ཡང་ཡང་གནང་བ་ལ། བདག་གིས་འགྱུར་གྱི་
དོ་དམབྱེད་པའི་ཁས་ལེན་ཞུས་ནས། ཞ་ལུ་ལོ་ཙཱ་བས་བསྒྱུར་བས། དགོངས་
108
11



པ་ཡོངས་སུ་རྫོགས་པར་བགྱིས་སོ། སྦྲུལ་ལོ་ལ་ཡར་ལུང་གི་བན་དེ་ཆུང་མ་ཡོད་པ་
ཐམས་ཅད་དམག་ལ་འདེད་པར་བརྩམས་པ་ལ། སྣེའུ་གདོང་རྩེར་གོང་མ་དཔོན་
བློན་གྱི་དྲུང་དུ། སའི་སྙིང་པོ་འཁོར་ལོ་བཅུ་པའི་མདོ་གཟིགས་སུ་ཕུལ་ནས།
རབ་བྱུང་བསླབ་པ་འཆལ་བ་ལའང་ཁྲལ་དམག་བསྐལ་ན། ཐུགས་རྒྱུད་ལ་སྒྲིབ་
པ་སོག་པས་དེ་ལྟར་མི་གནང་བ་འཐད་པའི་ཞུ་ཡིག་ཕུལ་ནས། དམག་ཡིག་ཏུ་
འདེབས་པ་བཤོལ་ཐུབ་པས། བཙུན་པའི་གཟུགས་འཛིན་པ་རྣམས་ལའང་ཕན་
པ་རྒྱ་ཆེར་གནང་བ་ཡིན་ནོ། མདོ་སྔགས་ཀྱི་དགོངས་འགྲེལ་གྱི་བརྩོམ་པ་མང་དུ་
མཛད་པའི་རགས་པ་སྨོས་ཤིང་འཆད་པར་འགྱུར་ཡང་། ཞིབ་མོར་བཀའ་འབུམ་
གྱི་དཀར་ཆག་ལས་ཤེས་པར་བྱ་སྟེ། འདིར་ཡི་གེ་མང་དོགས་ནས་མ་སྤྲོས་སོ།
༢༠. ཟབ་པ་དང་རྒྱ་ཆེ་བའི་གསུང་གི་རྒྱུན་ཐམས་ཅད་སྐྱེས་བུ་
ཆེན་པོ་རྣམས་ཀྱིས་རྗེས་སུ་ཟློས་པའི་འཕྲིན་ལས་ཕུན་སུམ་ཚོགས་པ་དང་
ལྡན་པ་ཞེས་པ་ནི། སྐར་རྩིས་ལ་དུས་འཁོར་རྒྱུད་འགྲེལ་གྱི་དགོངས་པ་ཇི་ལྟ་བ་
བཞིན་མ་ལོངས་ཏེ། བོད་ཀྱི་མཁས་པ་སྔ་ཕྱི་མང་པོ་ཡང་ཉུང་ངུའི་བྱེད་རྩིས་
སངས་རྒྱས་པ་རང་ལུགས་སུ་འཁྲུལ་པའི་དབང་གིས་གྲུབ་མཐའི་རྩིས་ངོས་མ་ཟིན་
པར། འདས་ལོའི་གྲངས་དང་ཉི་ལྡོག་མ་དག་ཅིང་། བོད་ཀྱི་རྒྱལ་ཁྲིམས་ཞིག་
རྗེས་ཟླ་བའི་ངོས་འཛིན་འཆུགས་པ་སོགས་མ་འཁྲུལ་བ་དགོངས་ནས་རྩིས་ལ་འཁྲུལ་
སེལ་བརྩམས་པས། དབུས་གཙང་ཁམས་གསུམ་གྱི་བླ་མ་དགེ་བའི་བཤེས་གཉེན་
དང་སྡེ་དཔོན་རྩིས་ལུགས་མཁྱེན་པ་རྣམས་དང་གྲོང་གི་རྩིས་པ་ཡན་ཆད་ཀྱིས་ཡིད་
ལ་དོགས་པ་ཤར་ནས། ལ་ལས་བཞེད་པ་དེ་འགོག་པའི་ལུགས་དང་གཞན་དག་
དེའི་ལུགས་འཐད་པར་བཟུང་སྟེ་གཏམ་ཆེན་པོར་གྱུར་ཞིང་། ཆོས་འབྱུང་ལོ་
109
，



---
-
-
རྒྱུས་སྔ་ཕྱིར་བརྩམས་པ་རྣམས་ལས། དེབ་གཏེར་སྔོན་པོ་སོགས་མཐོང་ཐོས་ཡོད་
པའི་ཚོགས་ཀྱིས་དེ་ཉིད་རྗེས་སུ་ཟློས་ཤིང་གླེང་བར་བྱེད་པ་དང་། སྔགས་མཚན་
ཉིད་ཀྱི་གྲུབ་མཐའ་མང་དུ་བཞག་པ་ཆེ་ལོང་ཙམ་ལ་དཔྱོད་མཁན་ཐོར་བུ་སྣང་
བའང་། རྗེ་བཙུན་འདིའི་འཕྲིན་ལས་སུ་བློ་ལྡན་རྣམས་ཀྱིས་གོ་བར་བྱོས་ཤིག
༢༡. གསོལ་བ་ཇི་ལྟར་བཏབ་པ་བཞིན་ཡུན་དུ་བཞུགས་པར་
བཞེད་པའི་ཐུགས་རྗེ་ཆེན་པོ་མངའ་བ་ཞེས་པ་ནི། དགུང་ལོ་བདུན་བཅུ་རྩ་
དྲུག་པ་ལ་ཁུ་བོ་རྣམ་པ་གཉིས་ཀྱང་གཤེགས་པས་དེའི་སྲི་འབྱུང་ངམ་དགོངས་ནས་
ཁྱི་ལོའི་དགུན་རྩེས་ཐང་དུ་ཕེབས་ཏེ་བཞུགས་པས། ཕག་ལོ་ལ་སྐུ་ཁམས་ཤིན་དུ་
ལྟུང་བར་བྱུང་བས་སྤོང་དག་གནང་ནས། ཐུགས་ཀྱི་འདུན་པ་མ་དོར་བས་སྐུ་ཚེ་
ཡུན་རིང་དུ་བསྲིང་ཐུབ་ཅིང་། དགུང་ལོ་བརྒྱད་བཅུ་གྱ་གསུམ་བཞེས་པ་ཤིང་ཕོ་
རྟའི་( 1474ལོ)ཟླ་བ་བརྒྱད་པ་ལ་ཆོས་རྫོང་དུ་ཕྱགས་ཕབ། ཟླ་བ་དགུ་པའི་
ཚེས་བཅུ་བདུན་ཙ་ན་སྐུ་གྲིབ་ཀྱིས་རྐྱེན་བྱས་ནས་སྐུ་ཁམས་ཤིན་དུ་ལྷུང་། ཆབ་
རྣམས་ཀྱང་དུ་བའི་ཁ་དོག་ཏུ་འབྱིན་ཞིང་ཉིན་མཚན་གྱི་བྱེ་བྲག་ཀྱང་དགོངས་པར་
དཀའ་བ་སྙམ་བྱེད་པའི་སྐབས་སུ། སྐུ་རིམ་མང་དུ་བྱས་ནའང་སྙུང་བ་ལ།
ནུབ་ཅིག་ཁང་པ་གཅིག་གི་ནང་ན་བཙུན་པ་མང་དུ་འདུས་ནས་འདུག་པ་རྣམས་ཀྱི་
ཁྲོད་ནས་གཅིག་ན་རེ། འདིར་དགྲ་བཅོམ་པ་མང་པོས་ཀྱང་སྔར་འགོག་པ་ལ་
ཞུགས་པ་ཡིན། ད་ལན་ཁྱེད་རང་ཡང་འགོག་པ་ལ་སྙོམས་པར་ཞུགས་དགོས་པ་
ཡིན་ཟེར་བ་དང་། ངས་འགོག་པ་ལ་སྙོམས་པར་ཞུགས་པ་ག་ན་ནུས། དེ་ལ་
འགོག་སྙོམས་ཐོབ་དགོས་པ་ཡིན། ངས་འགོག་སྙོམས་ནི་མ་ཐོབ་གསུངས་པས།
ཕ་ཟད་དེ་ན་ཆུ་ཅིག་འདུག་པ་དེ་བསྟན་ནས་འདི་ལ་མཆོངས་ནས་འཆི་བ་ཡིན་མོད་
110



ཟེར། དེ་ནས་ཆུ་ལའང་མ་མཆོངས་པར་བཞུགས་པས་གཞན་ཅིག་ན་རེ། ད་
ལན་འཆི་མི་དགོས་འཆི་རྫུ་གཅིག་བྱས་པས་ཆོག་ཟེར་བ་ཞིག་བྱུང་། ལར་བབས་
ལྕི་བར་འདུག་གསུངས། དེ་ནས་དེ་མ་ཐག་སྐུ་ཁམས་དྭངས་སོ། བརྒྱད་བཅུ་
རྩ་ལྔ་པ་མེ་ཕོ་སྤྲེའུའི་ལོ་(1476ལོ)གསར་རྗེས་ནུབ་ཅིག་རྨི་ལམ་དུ་གླང་པོ་ཆེ་ཆེན་
པོ་ཁ་དོག་དཀར་པོ་མཛེས་ཤིང་ཤུགས་དང་ལྡན་པ་ཞིག་གི་སྒལ་པའི་སྟེང་དུ་སྐྱིལ་
དཀྲུང་མཛད་ནས་བཞུགས་ཏེ། རྩིག་ཟུར་མང་དུ་ཡོད་པའི་སྲང་ཞིག་ན་ཕར་
ཕེབས་པས་ལམ་དེའི་འཁྱོག་འཚམས་དང་ཚིག་ཟུར་སོགས་མང་དུ་འདུག་ནའང་
གླང་པོ་ཆེ་འདིས་འཕྲལ་དུ་སྣས་བཤིག་ཅིང་ཕྱིན་པས་བདེ་བར་འདུག་དགོངས་ཏེ།
མྱུར་བར་གཤེགས་ཤིང་ཡོད་པ། དེའི་སྔོན་ལ་ཁྱོད་འདུག ཁྱོད་ཀྱིས་ལམ་སྣ་
བྱས་ནས་ངེད་རང་གཉིས་མཁའ་སྤྱོད་དུ་འགྲོ་བ་ཡིན་ཟེར་ཞིང་། དེ་ནས་སྲངས་
དེ་ཐོན་པ་དང་ཁྱོད་ཀྱང་མེད། གླང་པོ་ཆེ་དེའང་མེད་པས་གཅིག་པུར་འདུག་
ནས་ནམ་མཁའ་ལ་འཕུར་ཕྱིན་པས་ནགས་ཚལ་དང་རྩི་ཤིང་མང་དུ་སྐྱེས་པ་དང་།
ཞིང་མིན་པ་ལ་ཞིང་འདྲ་བའི་སའི་རིགས་མང་པོ་ཡོད་པ་དང་། རྩྭ་སྔོ་སིང་བ་
སྐྱེས་པ་ལ་སོགས་པའི་ཡུལ་མང་པོ་བཅད་ནས་ཕྱིན་པས། བན་དེ་རང་ག་བ་ཞིག་
བྱུང་ནས་དེས་ང་མཁའ་སྤྱོད་དུ་འགྲོར་མི་སྟེར་བ་འདྲ་སྙམ་དུ་དོགས་པའི་མོད་ལ་
གཉིད་སད་པ་ཅིག་བྱུང་། འཆི་ལྟས་མིན་ན་བཟང་ལ་ཆེ་ཞེས་སློབ་དཔོན་སྨོན་
ལམ་གྲགས་པ་ལ་གསུངས། བདག་གིས་ལོ་བརྒྱའི་བར་དུ་བཞུགས་པར་གསོལ་བ་
བཏབ་པའི་དུས་སུ། ལོ་གྲངས་དེ་ག་ཙམ་ཁས་ལོངས་དཀའ་ཡང་། ལོ་འགའ་
ཞིག་གི་བར་དུ་ཆོས་གསན་པའི་བཞེད་པ་སྒྲུབ་པར་བྱེད་ཅེས་ཞལ་གྱིས་བཞེས་པ་
ལྟར། དགུང་ལོ་དགུ་བཅུའི་བར་དུ་བཞུགས་ནས། ཁོ་བོའི་འདོད་ཆོས་རགས་
པ་གྲུབ་པར་མཛད་དོ།
་
111



༢༢. མནལ་ལམ་གྱི་འཇུག་པ་ཡང་སྒྱུ་མའི་རྣམ་འཕྲུལ་ལྟར་སྤྱོད་
ནུས་པ་ཞེས་པ་ནི། སྐུ་ན་ཤིན་དུ་གཞོན་པའི་དུས་སྤྱན་གཡས་ཀྱི་གཟིམས་སྤྱིལ་
ན་ཁུ་བོ་སློབ་དཔོན་པའི་སྤྱན་སྔར་བཞུགས་པའི་ནུབ་ཅིག་གི་རྨི་ལམ་དུ་ཕོ་བྲང་ཞེས་
བྱ་བའི་སྤྱིལ་པོ་དེའི་ནང་ན་ཡར་ཕེབས་པས་དེའི་གུང་དེ་ན། རྗེ་བཙུན་མར་པ་ལོ་
ཙཱ་བ་སྐུ་ཉམས་དང་ལྡན་པ། དབུ་སྐྲ་ལྕང་ལོ་ཅན། ན་བཟའ་དམར་པོ། སྐ་
རགས་རྒྱ་མ་བཅིངས་པ། སྐུ་ཕྱམ་དཀར་པོ་བཞེས་པ། དགྱེས་པའི་འཛུམ་
མདངས་དང་ལྡན་པ་ཞིག་གྲུམ་ཟེ་སྔོན་པོ་ཁ་དོག་མ་ཉམས་པ་ཞིག་གི་སྟེང་ན་
བཞུགས་འདུག་པས། ཐུགས་ཀྱི་དད་པའི་སྟོབས་རབ་ཏུ་རྒྱས་ཏེ་སྤྱན་ཆབ་ཀྱི་
རྒྱུན་གྱིས་ཞལ་གྱིས་དཀྱིལ་འཁོར་ཁེབས་ བཞིན་ པས་ ཕྱག་ དུ་མ་བཙལ་ཞིང་།
རྗེས་སུ་བཟུང་བར་གསོལ་བ་མང་དུ་བཏབ་པའི་ཚེ། ཕྱག་གིས་སྤྱི་བོར་དབང་
བསྐུར། དེ་ནས་དབང་བཞི་པའི་དོན་ལ་དྲིས་པས་འདིའོ་ཞེས་ཡང་དག་པར་
གསུངས་པ་ཐུགས་སུ་བྱོན་ནས་ཐུགས་ཉམས་འུར་ཏེ་གསུང་གི་ཉམས་ཀྱང་མང་དུ་
བཏོན། སྐུའི་རྣམ་པར་འགྱུར་བའང་དུ་མ་ཞིག་བསྐྱངས་པས་སློབ་དཔོན་པའི་
དགོངས་པ་ལ། འདི་ལ་གདོན་གྱི་གནོད་པ་ཞིག་བྱུང་ངམ་དགོངས་ཏེ། དགེ་
བཤེས་པ་ཁྱེད་ལ་ཅི་བྱུང་བ་ཡིན། ད་ལྟ་བར་ཨག་ཨུག་མང་གསུང་བས་མནལ་
སད་པར་གྱུར་ཏོ། ཡང་རེ་ཞིག་དགེ་མོར་བཞུགས་དུས་མནལ་ལམ་དུ། ཆོས་
རྗེ་མཁའ་སྤྱོད་དབང་པོ་སྐུ་བོང་ཆེ་རྒྱུ་མེད་པ། ན་བཟའ་ངུར་སྨྲིག་མནབས་ཤིང་
ཕྱིན་སྲབ་མོའི་སྐུ་ཕྱམ་བཞེས་པ། དབུ་སྐྲ་སྤྱི་ཐེར་དུ་ཡོད་པ་ཞིག་དང་མཇལ་བ་
ན་རབ་ཏུ་དད་པའི་སྟོབས་ཀྱིས་དྲི་བ་མང་དུ་མཛད། ཁྱད་པར་ཆོས་ཀྱི་རྒྱལ་པོ་
གྲགས་པ་འབྱུང་གནས་དེ་གང་ན་འཁྲུངས་ཞུས་པས། ལྡོག་སྤེན་རིས་ཀྱི་དགྲ་
112



བཅོམ་པ་བློ་གྲོས་རིན་ཆེན་གྱི་དགོན་པའི་ཞོལ་ན་འཁྲུངས་ཡོད་གསུང་། སྐུ་སྐྱེ་དེ་
ལ་ཕྱག་རྒྱ་ཆེན་པོའི་རྟོགས་པ་འཆར་བར་འདུག་གམ་ཞུས་པས། ལུས་ལ་དེའི་རྩ་
མཆགས་པར་སྣང་། ད་དེ་སྐྱེ་བ་གསུམ་ན་རྟོགས་པ་འཆར་བར་འགྱུར་གསུང་།
ཕྱིས་སུ་སོང་དུས་ཆོས་རྗེ་མཁའ་སྤྱོད་དབང་པོ་སྐུ་ན་གཞོན་པའི་དུས་སུ་ཡུམ་གྱི་གོ་མ་
ཆོད་པར་དབུ་ལ་མེའི་གནོད་པ་བྱུང་ནས་དབུ་སྐྲ་བཟང་པོ་མེད་ཅིང་། སྐུ་
གཟུགས་ཅུང་ཟད་ཐུང་བ་ཡོད་པའི་ལོ་རྒྱུས་དང་མཐུན་པར་བྱུང་ཞེས་གསུང་ངོ།
ཡང་ལན་ཅིག་ཡབ་ཡུལ་གྲོང་ནག་མོ་ན་གཞུགས་པ་སྙམ་བྱེད་པ་ཅིག་ལ་དེའི་གཡུལ་
ཁན་ཚུར་དཔལ་རྒོད་ཚང་པ་ཆེན་པོ་ན་བཟའ་ཕྱི་གོས་སྐྱེར་ཁ་ཅིག་བཞེས་ནས་བྱོན་
པ་དང་མཇལ་བས། ཐུགས་ལྷག་པར་དད་པར་གྱུར་ནས་ཞབས་ཀྱི་དྲུང་དུ་
བསྙེན་པ་དང་། ཡང་སྐབས་ཤིག་ཏུ་ཆོས་རྗེ་བླ་མ་དམ་པ་བསོད་ནམས་རྒྱལ་
མཚན་པ་སྐུ་ལུས་ཤིན་དུ་ཆེ་བ། ན་བཟའ་ངུར་སྨྲིག་མནབས་པ། སྐུ་ཆོས་རྐྱང་
པ་བཞེས་ནས་བཞེངས་པ་ཞིག་དང་མཇལ་བས་ཐུགས་དད་ལྷག་པར་འཕེལ་ཏེ་
གསོལ་བ་མང་དུ་བཏབ་བོ། མདང་འདི་ལྟར་མཇལ་གསུང་བ་ན་བསམ་གླིང་
གཟིམས་ཁང་གི་སྐུ་འདྲ་སྐུ་ཚད་ཡིན་ཟེར་བ་དེ་དང་འདྲ་བར་གདའ་ལགས་སམ་
ཞུས་པས་ཤིན་དུ་འདྲ་བར་འདུག འོན་ཀྱང་ཤངས་དེ་བས་ཆེ་བ་སྙམ་བྱེད་ཅེས་
གསུང་བ་དེ་དག་གིས་མཚོན་ནས། བླ་མ་གོང་མ་རྣམས་དང་མཇལ་བའི་ཚུལ་
མང་དུ་བཀའ་གནང་བར་འདུག་ཀྱང་། ཟིན་བྲིས་སུ་མ་ཐེབས་པར་སྣང་ངོ་།
དུས་ལན་ཅིག་རྨི་ལམ་ན། ལྷོ་བྲག་ཡིན་ཟེར་བའི་ལུང་པ་ཕུ་བྱང་དུ་བསྟན་པ།
མདའ་ལྷོར་བསྟན་པ་གཅིག་གིས་ཕུ་ན་མར་ལ་ཞལ་ཡང་ལྷོར་ཕྱོགས་ཤིང་ཐུགས་
ཀྱང་སྐྱོ་བ་དང་བཅས་ཏེ་ཕེབས་པ་ན། ལུང་པ་དེའི་མ་ཟད་ན་ཡར་ལ་གཟུགས་མི་
དང་འདྲ་ཞིང་དབྱིབས་གྲིབ་མའི་རྣམ་པ་རིང་ཐུང་ནམ་མཁའ་ལ་སྙེག་པ་གསུམ་
113



ནག་ངམ་ངམ་བྱུང་བས། མ་གི་རྣམས་ཅི་ཡིན་ནམ་གསུངས་པས་སྐུའི་རྒྱབ་ནས་
ཀྱང་གྲིབ་མ་འདྲ་བ་ཞིག་ན་རེ། མ་གི་རྣམས་བདུད་གནམ་ལ་སྤྱི་རིངས་བྱ་བ་ཡིན་
ཟེར་བས་བར་དུ་གཅོད་པར་མཁྱེན་ནས། དེར་ཕྱག་གཉིས་ཀྱི་མཐིལ་ནམ་མཁའ་
ལ་བསྟན་ནས་རབ་ཏུ་རྒྱངས་ཏེ། བཅོམ་ལྡན་འདས་འཇིགས་མཛད་རྡོ་རྗེ་ཐུགས་
ལ་དྲན་པ་ཙམ་གྱིས་ཕྱག་གི་མཐིལ་གཉིས་སུ་ཞབས་དག་བཀོད་པའི་རྡོ་རྗེ་འཇིགས་
བྱེད་རབ་ཏུ་གསལ་ཞིང་། སྐུ་བོང་ཤིན་དུ་ཆེ་བ་ཞིག་བྱོན་ནས་དེས་ཕྱག་གཉིས་
ཀྱིས་མདུན་དེ་ནས་ཕ་ཝང་ཆེན་པོ་ཞིག་བླངས་ཏེ་བདུད་དེ་རྣམས་ལ་རྒྱབ་པས་
བདུད་རྣམས་ ཐལ་བའི་རྡུལ་བཞིན་དུ་བརླག་པར་མཛད་གསུང་། དེ་ནས་
འཇིགས་མཛད་དེ་གར་གཤེགས་ཇི་ལྟར་མཛད་ཞུས་པས་མ་དྲན་གསུང་། སྐབས་
ཅིག་མི་གཡོ་བ་བརྟུལ་ཕོད་པའི་རྒྱུད་ལ་གཟིགས་པས། དེར་མི་གཡོ་བའི་དཀྱིལ་
འཁོར་གྱི་གཙོ་བོ་ཤཱཀྱ་ཐུབ་པས་བྱས་པ་ཅིག་འདུག་པས། འདི་རང་རྒྱ་གར་མ་
ཅིག་མིན་པ་འདྲ་སྙམ་དུ་དགོངས་ཏེ་ཐེ་ཚོམ་དུ་གྱུར་པ་ན། དེའི་ནུབ་མོ་མི་གཡོ་
བའི་དཀྱིལ་འཁོར་གྱི་གཙོ་བོ་ཤཱཀྱ་ཐུབ་པས་བྱས་པ། རབ་ཏུ་བཀྲ་བའི་ཁ་དོག་
དང་ལྡན་པ་ཞིག་གསལ་བར་གཟིགས་ཤིང་། སང་དེ་སློབ་དཔོན་ཨ་བྷ་ཡཱའི་མན་
ངག་སྙེ་མ་གཟིགས་པས་དེ་ན་དེའི་ལུང་ལེགས་པར་དྲངས་འདུག་པས་ཐུགས་ཀྱི་ཐེ་
ཚོམ་སོལ་བར་གྱུར་པ་ཡིན་ནོ། རྒྱ་དུར་དགོན་གྱི་མཁན་སར་བཞུགས་པའི་ཚེ་
མནལ་ལམ་ན། རྒྱ་རབ་ཀྱི་ཕུ་ན་ཡར་ཕེབས་པས་དེ་ན་ཁང་པ་གཅིག་འདུག
དེའི་ ཤར་ངོས་ཀྱི་གྲོག་པོ་ཞིག་གིས་ཁ་ན་རབ་ཏུ་བྱུང་བ་མང་པོ་འདུག་པ་ལ།
ནང་དེ་ནས་འདིར་བྱོན་གྱི་བརྡའ་བྱས་བྱུང་བས། ཁོང་ཚོའི་ནང་ན་ཡར་ཕེབས་
པར་བརྩམས་པའི་ཚེ་ཁྱི་མེད་དམ་དགོངས་ནས་རྟོག་ཅིང་རྟོག་ཅིང་གཤེགས་པའི་ཚེ་
ལྕགས་ཐག་གི་སིལ་ཚོམ་ཆེན་པོ་གྲག དེ་ཅི་ཡིན་དགོངས་ནས་གཟིགས་པ་ན།
114



བྱརྒོད་ལྔ་ལ་ལྕགས་ཐག་བཏགས་པ་དེ་རྣམས་ཀྱང་ཁྱི་བཞིན་དུ་འཐེན་ཞིང་འདུག
འདི་མཐུ་པ་ཞིག་གི་ཁྱིམ་དུ་འདུག་དགོངས་ནས་ནང་དེར་བྱོན་པ་ན། དེ་ན་
དཀྱིལ་འཁོར་རྡུལ་གྱིས་ཁེབས་པ་ཅིག་གི་མཐའ་སྐོར་རྣམས་ཚོན་སྐུད་ཀྱིས་བྲེས།
རྒྱུ་མའི་ལྡ་ལྡི་མང་པོ་བཟོས། གཡས་ན་གཏོར་མ་ཅིག་ལ་ཕུར་པ་ཅིག་བཙུགས་
འདུག་པའི་ཞལ་འོག་མ་བཞི་ནག་པོར་ཡོད་པ། སྟེང་མ་བཞི་སེར་པོར་ཡོད་པ།
དཀྱིལ་འཁོར་དེའི་གཡོན་ན་གཏོར་མ་ཅིག་ལ་མདའ་དར་བཙུགས་པ་ཅིག་གཟིགས།
དེ་ནས་སྐས་ཤིག་སྣང་བ་ལས་སྟེང་དུ་གཤེགས་པ་ན་རབ་གསལ་འདྲ་བ་ཞིག་ན་ང་
ཅིའི་བླ་མ་བ་དེ་འདུག དེ་ལ་ཟླ་བོ་གཞན་ཡང་འདུག་པས་གདན་ཅིག་བཤམས་
སྣང་བ་ལ་བཞུགས་ཟེར། དེར་བཞུགས་པ་དང་བླ་མ་དེས་མི་གཅིག་ལ་མིག་གིས་
བརྡའབྱེད་ཅིང་འདུག་པས་མི་དེས་སྟེའུ་དང་སོག་ལེ་ཅིག་ཁྱེར། རྟ་ལ་འཇུག་
པའི་ལྕགས་འདྲ་བ་ཞིག་ཀྱང་ཁྱེར་ནས་ལྕགས་དེ་ཕྱག་གཉིས་ལ་འཇུག་ཚོས་བྱེད་
ཅིང་ཨེ་རན་བལྟ་ཞིང་འདུག་པས་ཕྱག་སྦོམས་ནས་མ་འགྲིགས་པ་ལ་སྟེའུས་གཞོག་
རྩིས་བྱས་པས། ཤོག་ཟེར་བས་ཟ་མ་ཅིག་འདྲེན་ལ་ཆེ་བསམ་ནས་འོངས་པ་ཡིན་
གསུང་པས། དེ་བདེན་དྲོངས་ཟེར་བ་དང་། ཅིག་གིས་ཟན་ཧྲིལ་ཅིག་དང་
མར་དྲངས་བྱུང་བས། འདི་ངན་བྱེད་གཅིག་ཏུ་འདུག་དགོངས་ནས། ཁྱོད་ལ་
ཕྱག་བཙལ་ནས་ཟ་མ་ཟ་བ་ཡིན་གསུངས་ཤིང་། སྐུ་གསུང་ཐུགས་བྱིན་གྱིས་
རློབས་པའི་ཡི་གེ་རྣམས་གནས་རྣམས་སུ་བཀོད་ནས་ཡར་བཞེངས་ཏེ་ཁོ་ལ་ཕྱག་
གཉིས་འཚལ། གསུམ་པའི་སྐབས་སུ་ན་མོ་བུདྡྷཱ་ཡ་གསུང་བ་དང་ཕྱག་གཉིས་
ཞབས་གཉིས་ཀྱི་བརླ་ལ་བརྡེགས་པ་དང་ལྷན་དུ་ནམ་མཁའ་ལ་འཕུར་ཏེ་རབ་བྱུང་
དེ་རྣམས་ཀྱི་ཁྲོད་དུ་ཕེབས་ནས། འདི་བླ་མ་ཅིག་ཡིན་ལ་ཆེ་བསམ་བྱུང་བ་ཡིན་ཏེ།
མཐུ་པ་ཅིག་ཏུ་འདུག་པས་ཐམས་ཅད་ཀྱིས་རྡོ་རྒྱུབ་གསུངས་པས་ཐམས་ཅད་ཀྱིས་
115



རྡོ་འཕངས་ནས་ཁོ་འབྲོས་དགོས་པ་ཞིག་བྱུང་། དེ་རེས་ཀྱི་བྱད་ཁ་དེ་དེས་བཟློག་
པ་ཡིན་པར་འདུག་གསུང་ རེ་ཞིག་གི་རྨི་ལམ་དུ་སྤྱན་གཡས་ཀྱི་ལྕགས་རིའི་བྱང་
སྒོ་དེ་ལ་ཕྱིར་འཐོན་ནས་གཤེགས་པ་ན། སྒོ་དེའི་ཕྱི་རོལ་གྱི་རྡོ་ཁྲོད་རྣམས་ལ་
ཡུངས་ཀར་དང་སྲན་མ་བསྲེས་པ་མང་དུ་གཏོར་འདུག་པས་འདི་ལ་འགྲོ་བར་མི་
བཟོད་པས་འགྱེལ་འོང་ངམ་དགོངས་པའི་མོད་ཁོ་ན་ལ། སྐུ་ལུས་འགྱེལ་བ་དང་
དུས་མཉམ་དུ་ཕྱོགས་བཞི་ནས་བུད་མེད་སྐྲ་སྦོད་དེ་བ། མོན་པའི་གོས་གྱོན་ནས་
རབ་ཏུ་བརྗེས་པ། འདོམས་དཀྲིས་ཅུང་ཟད་རེ་ཡོད་པ་བཞི་ཧབ་བརྒྱུགས་སུ་
བྱུང་ནས་ཧབ་ཤ་ཟེར། མཁན་ཆེན་རིན་པོ་ཆེ་ལས་ཀྱི་རྡོ་རྗེ་ལ་སྐྱབས་སུ་མཆིའོ་
གསུངས་པས་དེ་རྣམས་ཤིན་ཏུ་སྐྲག་ནས་གར་སོང་ཆ་མེད་པར་ཐ་ཐོར་ལ་སོང་
གསུང་། དེ་བཞིན་དུ་ནུབ་ཅིག་མནལ་ལམ་ལ། སྐུ་ལུས་སྒྲོ་བ་ཆེན་པོའི་ནང་དུ་
བཅུག་སྟེ་ཁ་བཀྱིགས་བྱུང་བ་ན། འདི་སུས་བྱས་པ་ཡིན་གསུངས་པས་གཅིག་ན་
རེ། ཆེ་སས་བྱས་པ་ཡིན་ཟེར། དགོངས་པ་ལ། ད་འདི་ནས་མི་ཐར་བས་ཤི་
བ་ལས་འོས་མེད་དགོངས་ནས་བཟང་པོ་སྤྱོད་པའི་སྨོན་ལམ་ཞིག་གསུངས་པ་ན།
བདེ་བ་ཅན་གྱི་ཞིང་དེར་རབ་ཏུ་འགྲོ། ཞེས་གསུངས་པའི་སྐབས་སུ་རྐྱལ་པ་
ཞབས་རང་རྡོལ་ནས་ཐོན་པར་གྱུར་ཏོ། སྐབས་ཅིག་རྩེ་ཐང་གི་བསམ་གཏན་
གླིང་དུ་བཞུགས་དུས། མནལ་ལམན། སྤྱན་གཡས་ཀྱི་གཟིམས་སྤྱིལ་དེའི་ནང་
ན་བཞུགས་འདུག་པ་ལ་ཐོག་སྟེང་རྩེ་མོ་དེར་གཤེགས་པ་ན་ཚོན་སྐུད་ལྔས་བྲེས་
འདུག་པས་འདི་སུས་བྱས་པ་ཡིན་གསུངས་པས། ཆེ་སས་བྱས་པ་ཡིན་ཟེར་བས་
ཕྱག་གིས་ཚོན་སྐུད་རྣམས་བསལ་ནས་བྱང་རི་དེའི་ངོས་སུ་འཕུར་ནས་བྱོན་ཞིང་།
ཡང་མདོ་ལུང་པའི་ཆོས་སྡིངས་ན་བཞུགས་པ་སྙམ་བྱེད་པ་ལ། ཕ་ཝང་ཆེན་པོ་
ཞིག་གི་ཁར་བཞུགས་པས། དེའི་གཞོགས་སུ་ཕ་ཝང་དཀྱིལ་ཀྱོང་མར་ཡོད་པ་
116



གཞན་ཅིག་སྒ་ར་ར་འཁོར་ཞིང་སྟེང་ནས་བཀབ་པའི་བར་དུ་ཚུད་བྱུང་ནའང་།
ཐུགས་དམ་གྱི་སྟོབས་ཀྱིས་རེ་ཤིག་ན་བྱ་བའི་སྲུབས་ནས་འཐོན་བྱུང་སྟེ་གཟིགས་
པས་ཕ་ཝང་དེ་གཉིས་རུས་སྦལ་གྱི་རྣམ་པར་འདུག ཡང་རྩེས་ཐང་དུ་བཞུགས་
པའི་ཅིག་གི་མནལ་ལམ་ན། ཡར་མདའ་ཤར་གྱི་ཞིང་དཀྱིལ་ན་ཚུར་ལྷ་མ་ཡིན་གྱི་
དམག་ཡིན་ཟེར་བའི་དཔུང་ཆེན་པོ་བྱུང་བ་དང་གཡུལ་སྤྲད་པས་དེ་རྣམས་གོ་ཆ་
ལེགས་པར་གྱོན་ཞིང་མཚོན་མང་དུ་ཐོགས་པ་གྲིབ་སོ་བཞིན་བྱུང་། སྐུ་ལུས་ལ་གོ་
ཆ་མེད་པར་མེ་ལོང་ཡུ་བ་ཅན་ཞིག་ཕྱག་ན་འདུག་པ་དེ་ཐུགས་ཁར་ཁོབ་དང།
ཐུགས་གརམ་ཕོག་ན་ཡན་ལག་ལ་ཕོག་ཀྱང་མི་གནོད་ཟེར་བས། དེ་ཐུགས་ཀར་
བཀབ་ནས་འཁྲུགས་ པས་དེ་རྣམས་ ཀྱིས་མཚོན་ཆའི་ཆར་ཆེན་པོ་ཕབ་ཀྱང་།
མཐར་དེ་རྣམས་དེད་ནས་ཕམ་པར་བྱས་པ་ཞིག་རྨིས་གསུང། ཡང་དགོང་ཅིག
རྩེས་ཐང་གླིང་གི་སྐོར་ལམ་དུ་བྱོན་པའི་ཕྱི་ན་ཚུར་ཁྱི་སྨྱོན་ཡིན་ཟེར་བའི་ཁྱི་ཐལ་བའི་
ཁ་དོག་ཏུ་ཡོད་པ་ཆེན་པོ་ཞིག་བྱུང་བས། རིངས་པར་ཕེབས་པ་ན་དེ་ཡང་མྱུར་བ་
མྱུར་བར་བཞུད་དེ། གླིང་གི་སྟག་གི་རི་ཟུར་དུ་ཕེབས་པ་དང་དེར་སླེབས་བྱུང་
བས། ད་ནི་བྲོས་པས་མི་ཐར་བ་འདུག་དགོངས་ནས་ནམ་མཁའ་ལ་འཕུར་ཏེ་
གཤེགས་པས། དེ་ཡང་ནམ་མཁའ་ལ་བྱུང་བ་དང་སླར་ཡང་ནམ་མཁའ་ཇེ་
མཐོར་གཤེགས་པས་ཀྱང་དེ་ཐལ་རླུང་ཚུབ་མ་ཅིག་ཏུ་བྱས་ནས་རྗེས་སྙེག་པར་བྱེད་
པ་ན། སྐུ་ལུས་ནམ་མཁའི་རང་བཞིན་དུ་བསྒྱུར་བས་དེ་ནས་མ་རྙེད་པར་ལོག་
སོང་བ་བྱུང་། ཡང་མདོ་ལུང་པའི་མདའ་ན་མར་འབྱོན་ཞིང་འདུག་པ་ལ།
གསེར་ཐང་བྲག་ཁའི་འོག་དེ་ན་མར་ཕེབས་པ་དང་མི་ནག་པོ་རྟ་ནག་ལ་ཞོན་པ་
མཁར་དུམ་ཙམ་པ་ཁ་ཅིག་ཕྱི་བཞིན་དུ་བྱུང་བས། འདི་རྣམས་ཅི་ཡིན་མི་ཤེས་
དགོངས་ནས། རིངས་པར་བྲོས་པ་དང་དེ་རྣམས་ཀྱང་མྱུར་བར་བྱུང་བས་ནམ་
117



མཁའ་ལ་འཕུར་ཏེ་ལུང་པའི་གཞུང་དེ་ན་མར་ཕེབས་པས། སྒང་སྟོད་ཀྱི་ཐད་དེ་
ན་མཁར་རིང་པོ་ཞིག་འདུག་པས་དེའི་ཁར་བབས་ནས་སྐུ་ངལ་གསོས་པས་དེའི་ཕ་
ཟད་ན་གཡམ་པའི་སྒོ་ཡོད་པ་ཞིག་འདུག་ན་སུ་ཡོད་པ་ཡིན་གསུངས་པས། འདི་
ན་སྲིད་པའི་རྒན་མོ་ཡོད་པ་ཡིན་ཟེར། རྟ་པ་དེ་རྣམས་ཀྱང་བདུད་ཡིན་པར་
དགོངས་ཙ་ན་དེ་རྣམས་ཀྱང་མཁར་རྩ་དེར་སླེབ་བྱུང་ནས། འདི་ན་མར་སུ་སོང་
འདྲི་ཞིང་འདུག་པས། འདི་རྣམས་ཀྱིས་བཤད་པའི་དཔེ་ཡོད་དགོངས་ནས་ཡང་
འཕུར་ཏེ་ནམ་མཁའ་ལ་གཤེགས་ནས་ཀུན་དགའ་རའི་ཐད་ཀྱི་ནམ་མཁར་ཕེབས་པ་
དང་ས་གཞི་ལ་བུད་མེད་ཀྱི་ཤོན་གྲ་ཅིག་བྱུང་། དེར་བྱད་ཀྱི་མཚན་མར་འདུག་
པས་འདི་རྣམས་ཀྱི་ཁྲོད་དུ་མ་ལྷུང་བ་ཞིག་བྱའོ་དགོངས་ཙ་ན་འཕུར་སྟངས་ཟད་
ནས་ཤོན་གྲ་དེའི་དཀྱིལ་དུ་ལྷུང་བྱུང་བས་བུད་མེད་གཅིག་གི་མགོ་ལ་ཕྱག་གིས་
གཅེམས་པས་གླང་པའང་ཐི་ཐོར་ལ་སོང་བ་དང་ཤོན་གྲ་བ་ཐམས་ཅད་གར་སོང་ཆ་
མེད་དུ་སོང་། དེ་རེས་ཀྱི་བར་ཆད་དེ་ཐོས་པས་བཟློག་པ་ཡིན་ཞེས་འཕྲོས་ཀྱི་
གཏམ་རྒྱུད་ཀྱང་གསུང་། ཡང་དུས་གཞན་ན་ཞི་བྱེད་སོ་ལུགས་དོན་རྒྱུད་ཀྱི་
གླེགས་བམ་ཞིག་ལ་ཐུགས་རྩིས་ཤིན་ཏུ་ཆེ་བར་མཛད། སྐབས་ཤིག་ཏུ་དེ་མ་རྙེད་
པས་ཐུགས་ཁྲལ་ཆེན་པོའང་མཛད། དེ་ཅི་ལགས་ཞུས་པས་འདི་ལ་མཚན་མ་
བཟང་པོ་བྱུང་བ་ཡིན་གསུང་། སླར་ཡང་ནན་གྱིས་ཞུས་པས་ནུབ་ཅིག་བྱང་
ཕྱོགས་ཀྱི་ནམ་མཁའ་ལ། རྗེ་བཙུན་འཇམ་དབྱངས་སྤྲིན་གྱི་གསེབ་དུ་བྱོན་པ་
ཅིག་རྨིས། དེའི་སད་དེ་འདི་སྟེར་བྱུང་ཞེས་གསུང་ངོ་། ལྷ་ཁང་སྟེང་སློབ་
དཔོན་སྟོན་བློ་བ་ལོ་དུས་ཀྱི་འཛིན་གཏོར་བརྗེ་བ་ཡིན་པ་ལ། ལོ་ཅིག་གི་གཏོར་མ་
གཤེགས་ནས་འཛུགས་རྒྱུ་དེ་གཞོང་པ་ཅིག་ན་བརྫི་ཞིང་འདུག་པའི་སྐབས་སུ།
མནལ་དུ་ཟི་སོང་བ་ན། གཞོང་པའི་ཁ་དེ་ན་ཞང་བློན་གྱི་ཞལ་མཐིང་ག་རབ་ཏུ་
118
---



དྭངས་པ་བཀྲག་དང་ལྡན་པ་མཆེ་བ་དཀར་སིང་བ་སྐུ་ཙ་རེ་ཡོད་པ་ཞིག་གཏོར་མ་ལ་
བལྟས་ནས། ད་དེ་ད་ལྟ་ཟིན་ཡོང་བར་འདུག་ཟེར་ནས་དགའ་སྤྲོ་ཆེན་པོ་བྱེད་
ཅིང་འདུག་གསུང་ངོ། རྩེས་ཐང་གདན་ས་བ་དྲུང་བྱང་ཆུབ་རྡོ་རྗེ་ཞིང་གཞན་དུ་
གཤེགས་པའི་སྐུ་འདེད་གཏོང་པའི་ཚེ། བླ་གཡེ་ཆེན་མོར་ཚོགས་པས་བཟང་སྤྱོད་
སྨོན་ལམ་གསུང་བ་ལ། རྒྱལ་བའི་དཀྱིལ་འཁོར་བཟང་ཞིང་དགའ་བ་དེར།
ཞེས་པའི་ཤོ་ལོ་ཀ་དེ་འདོན་པའི་དུས་སུ་ང་ལ་གྲལ་དེར་གཉིད་ཟི་བ་ཞིག་བྱུང་།
དེའི་ཚེ་བདེ་བ་ཅན་དུ། དྲུང་བྱང་ཆུབ་རྡོ་རྗེ་འབྱོན་རྒྱུ་ཡིན་ཟེར་བའི་ཤིང་ལ་
བརྐོས་པའི་པདྨ་གསེར་བྱུགས་པ་འདྲ་བ་ཞིག་གི་ཟེར་འབྲུའི་སྟེང་ན་རས་ཀྱི་འབོལ་
ཅིག་གཏིང་ནས་འདུག་པ་བྱུང་ཞེས་གསུང་། གཞུང་གི་སྤྲེལ་ཞིང་དུ་རྔོག་ལུགས་
རྣམས་གསན་པའི་སྐབས་སུ། ཆོས་རྗེ་སེམས་དཔའ་ཆེན་པོ་ཆུ་བོ་རི་ན་བཞུགས་
པའི་དྲུང་དུ་གསང་བ་འདུས་པའི་སྐོར་གསན་པར་བཞེད་ནས་གནང་བར་གསོལ་བ་
འདེབས་པའི་ཞུ་ཡིག་ཞིག་བསྐུར་བང་ཆེན་ལ་དགེ་བཤེས་ཚུལ་རྒྱལ་བཏང་བས།
ནུབ་གཅིག་ཆོས་རྗེ་སེམས་དཔའ་ཆེན་པོ་དེ་སྟེགས་ཁ་མཐོ་བ་ཅིག་ན་སྐུ་ཉམ་ཆུང་ངེ་
བ་ཅིག་མཛད། སྤྱན་ར་ཅིག་དང་དབུ་ཞ་སྦུག་མོ་ཅིག་བཞེས། ན་བཟའ་སྤུ་བོ་
ཆེ་སྔོན་པོ་ཅིག་མནབས་ནས་འདུག་པ་ལ་བྱིན་བརླབས་ཞུས་པས་སྟེགས་དེ་ལ་
གཅིག་ཀྱང་མ་སྙོགས་པ་ཅིག་བྱུང་བས། ད་ལན་དོན་མི་འགྲུབ་པར་དགོངས་
པའི་མོད་ལ། བང་ཆེན་ཀྱང་འཁོར་བྱུང་ནས། ཆོས་རྗེ་སེམས་དཔའ་ཆེན་པོ་
དེ་སྐུ་ཁམས་ཀྱང་དུམ་ཞིག་ལྷུང་ཡོད་པར་འདུག་གསུངས་པས་དེ་ཁ་འདུག་ཟེར།
སྤྱན་ར་ཅིག་དང་དབུ་ཞ་སྦུག་མོ་ཅིག་བཞེས་ཨེ་འདུག་གསུངས་པས་འདུག་ཟེར།
ན་བཟའ་སྤུ་བོ་ཆེ་སྔོན་པོ་ཅིག་མནབ་ཡོད་པར་འདུག་གསུངས་པས་དེ་ཁ་འདུག་
ཟེར་ནས་ཁོ་ངོ་མཚར་དུ་གྱུར་བྱུང་། ངས་ནི་རྨི་ལམ་བཞིན་དྲིས་པ་ཡིན། དེ་
119



རེས་ངེད་ཁམས་མ་བདེ་བས་ཕྱི་ནས་རྟེན་འབྲེལ་སྒྲིག་ཞེས་པའི་ཞུ་ལན་གནང་བྱུང་
བ་ལྟར་རྟིང་སོར་འདུས་པའི་སྐོར་གསན་པ་ཡིན་ནོ། ཙ་རི་གནས་ནང་དུ་
བཞུགས་པའི་ནུབ་ཅིག་གི་རྨི་ལམ་དུ། མདུན་ན་ཁྱི་ནག་པོ་ཤིན་དུ་ཆེ་བ་འཇིགས་
སུ་རུང་བ་ཅིག་བྱུང་བ། དེ་བསྲུངས་མའི་རྣམ་པར་འཕྲུལ་པར་དགོངས་ནས།
ཕག་མོ་གྲུ་པའི་དུས་ཟིང་འདི་སངས་འགྲོ་འམ་གསུངས་པས། བདག་པོ་འདིའི་
རིང་ལ་མི་སངས་པར་འདུག ནུ་བོ་འདིའི་རིང་ལ་ཇི་ལྟར་འོང་ཡིན་ཞེས་ལུང་
སྟོན་པ་བྱུང་། ཡང་སྐབས་ཤིག་མནལ་ལམ་དུ། འཕན་ཡུལ་ན་བཞུགས་པ་
སྙམ་བྱེད་པ་ཞིག་ལ་འཕན་ཡུལ་གྱི་ལུང་པ་དེའི་རི་ཐམས་ཅད་ནགས་ཚལ་ཤིན་དུ་
བཟང་བས་ཁེབས་འདུག ཤིང་དེ་རྣམས་ཀྱི་སྟེང་ན་བྱ་རོག་དཔག་ཏུ་མེད་པ་
འདུག་པ་རྣམས་ཕུ་མདའ་ཐམས་ཅད་ནས་འདུས་ཏེ། སྐུ་ལུས་ཀྱི་སྟེང་དུ་འབབ་
པར་བརྩོམ་པ་ན། ཞབས་འཕན་ཡུལ་གྱི་མདར་སླེབས་ཤིང་དབུ་འཕན་ཡུལ་གྱི་
ཕུར་སླེབ་པ་ལུང་པའི་ལྟོས་དང་མཉམ་པ་ཞིག་དུ་བསྒྱུར་ནས་བྱ་རོག་རྣམས་ལ་བྱིན་
པས། བྱ་རོག་དེ་ཐམས་ཅད་ཀྱིས་གནོད་པའི་སྐབས་མ་རྙེད་པར་སྐད་ཅིག་ལ་
བྲོས་སོང་པ་ཞིག་བྱུང་བའི་ཚེ། སྒྱུ་འཕྲུལ་ལམ་རིམ་དུ། དྲུག་ལ་རི་ལྟར་ཆེར་
མདོསབྱ། ཟེར་བ་ཡོད་པ་དེ་དྲན་ནས་དེའི་དོན་དུ་བསམས་པའི་ལུགས་བྱེད་
ཅིང་འདུག མནལ་སད་ནས་ཐུགས་བསམ་བཏང་བས། ཚིག་དེའི་དོན་ནི་དེ་
མིན་པར་འདུག་གསུང་། ཡང་སྐྱོར་མོ་ལུང་ན་སློབ་དཔོན་བསམ་གཏན་དོན་
གྲུབ་པའི་སར་འདུལ་མཛོད་གཉིས་ལ་སྦྱང་བ་མཛད་པའི་དུས་རེ་ཞིག་གི་ཚེ།
སློབ་དཔོན་དེ་ཉིད་ཡབ་པ་ཆོས་རྗེ་ཤཱཀྱ་བཟང་པོའི་དྲུང་དུ། ཞི་བྱེད་ཀྱི་དམིགས་
པ་ལྷག་གསན་དུ་བྱོན་པའི་ཕྱགས་ཕྱིར་ཕེབས། དགེ་སློང་གྲགས་པ་རྡོ་རྗེ་ཞེས་བྱ་
བའི་སར་བཞུགས་ནས། སློབ་དཔོན་པ་ཆོས་འཕྲོ་རྣམས་གསན་ཞིང་འདུག་པས།
120



སྐུ་ཕམ་ལེགས་པོ་ཞིག་ཡོད་པ་ཐང་སག་ཏུ། སློབ་དཔོན་ཡེ་རྒྱལ་བ་དེ་སྐུ་དྲིན་ཤིན་
དུ་ཆེ་བས་ཁོང་གི་སྐུ་དྲིན་བསབ་པའི་ཕྱིར་འབུལ་བར་བཞེད་ནས་འཕན་ཡུལ་དུ་
བཞུད་པའི་ཉིན་གངས་ཆེན་པོ་བབ་པས་ལམ་དུ་ཞུགས་པ་ཅུང་འཕྱིས་ནས་ཡབ་ཀྱི་
ལ་ལ་གཤེགས་པས་ཉིན་རངས་པར་འོ་རྒྱལ་བར་བྱུང་། ལམ་གྲོགས་སུ་འཕན་
པོའི་ལྷམ་མཁན་སྔས་ཤིང་གཉིས་ཁུར་བ་ཅིག་ཀྱང་བྱུང་། དེ་ནས་ཉི་མ་མ་ནུབ་ཙ་
ན་ཡབ་ཀྱི་ཕུའི་རྫ་སྟོངས་ཆེ་བ་མཚོ་ཆེན་པོ་གཉིས་ཀྱི་བར་ན་ཕར་ལམ་ཡོད་པ་ཞིག་
ཏུ་ཕེབས། དེར་ཉི་མ་རྫ་རི་ལ་ཕོག་པའི་དམར་ངམ་མཚོ་ལ་ཕོག་ཅིང་མཚོའི་
དམརངམརྫ་ལ་ཕོག་པས་ཐམས་ཅད་དམར་ངམ་སོང་བས་ཉམས་ཀྱང་མི་དགའ་
བ་འདི་འདྲ་བ་སྲིད་པ་བར་དོ་མིན་ལ་ཆེ་དགོངས་པ་བྱུང་གསུང་། དེ་ནས་ལམ་
མཆོད་པར་མཚོ་འགྲམ་དེར་བཞུགས་དགོས་བྱུང་ནས་ལམ་གྲོགས་དེས་སྔས་ཤིང་
ཞབས་ཏོག་ཏུ་བཏང་བྱུང་བས། དེ་ཁ་བའི་སྟེང་དུ་བཞག་དེའི་ཁར་གཟིམས་
པས་ཁོ་ཡང་དེ་ལྟར་བྱས་ནས་ཉལ་སོང་། དེ་ནས་མནལ་ཟི་བ་ཞིག་བྱུང་བའི་
མནལ་ལམ་ཡང་མིན་ཞིང་སད་པའང་མིན་པ་ལ་དབུ་སྔས་མགོ་དེ་ན་གཅིག་ཡོད་
སྙམ་བྱེད་ནས་གཟིགས་པས། རྗེ་བཙུན་རྡོ་རྗེ་རྣལ་འབྱོར་མ་ཤིན་དུ་གསལ་བ།
རུས་པའི་རྒྱུན་རྣམས་ཀྱང་རབ་དུ་དཀར་བ་ཞིག་གར་སྟབས་ལིང་ངེ་བཞུགས་འདུག
དེ་དང་པོ་ར་ཚག་གི་ཇོ་མོའི་དྲུང་དུ་གསོལ་བ་བཏབ་པའི་བྱིན་བརླབས་ཀྱི་དབང་
གིས། དེར་བདག་གིས་བར་ཆད་གསུང་པའི་ཕྱིར་བྱིན་གྱིས་བརླབས་པར་གདའ་
གསུང་། དེ་ནས་རྗེ་བཙུན་མ་དེ་མཐར་འཇམ་དཔལ་གཤིན་རྗེ་གདོང་དྲུག་པར་
སོང་བ་སྙམ་བྱེད་ཅེས་ཀྱང་གསུང་ངོ་། དགུང་ལོ་དྲུག་བཅུ་རེ་གཅིག་པ་ཆུ་ཕོ་སྤྲེའུ་
ལོ་(1452ལོ) ཟླ་བ་བརྒྱད་པའི་ཉི་ཤུ་བཞི་ལ་གྲུབ་པའི་དབང་ཕྱུག་དཔལ་ནགས་ཀྱི་
རིན་ཆེན་བོད་དུ་སྤྱན་འདྲེན་པའི་སླད་དུ་དཔོན་སློབ་བཅུ་གཉིས་བཤུལ་ལམ་དུ་
121



ཞུགས་ནས་རིམ་གྱིས་གཙང་ཕྱོགས་སུ་ཕེབས་པ་ན། ངུར་སྨྲིག་གི་ཇོ་མོ་སྒྲོལ་མའི་
དྲུང་དུ་དོན་གྲུབ་པ་དང་། བར་དུ་གཅོད་པ་མི་འབྱུང་བའི་ཕྱིར་གསོལ་བ་མང་དུ་
བཏབ། དེ་ནས་རིམ་གྱིས་ལ་སྟོད་བྱང་ནས་ལྷོ་ནས་ལྷོ་ཕྱོགས་སུ་ཕེབས་པའི་ཚེ།
བྱང་གི་སའི་ཆ་ཁྲིའུ་མཁར་ཞེས་པར་ཕེབས་པའི་མཚན་མོ། ལམ་ཞིག་ན་
ཨུཏྤལའི་སྡོང་པོ་ཡིན་ཟེར་བ་དབྱི་མོང་གི་སྡོང་པོ་འདྲ་བ་ལ་ལོ་མ་མང་དུ་ཡོད་པ།
ཁྱད་པར་མེ་ཏོག་ཨུཏྤལ་སྔོན་པོ་མང་པོས་ཁེབས་པའི་ཕུང་པོ་ཆེན་པོ་ལམ་གྱི་ཕྱོགས་
ཅིག་ན་སྐྱེས་ནས། ཕྱོགས་གཞན་དུ་མགོ་དུད་དེ་ཡོད་པའི་འོག་ལ་འགྲུལ་པ་
རྣམས་འགྲོ་དགོས་པ་ཞིག་འདུག་པ་དེའི་འོག་ལ་སློབ་མ་ཁལ་དང་བཅས་པ་རྣམས་
སྔོན་ལ་སོང་། ངས་དེའི་རྗེས་ན་ཕར་དེའི་འོག་ཏུ་ཕྱིན་པ་ཞིག་བྱུང་། དེ་རྗེ་
བཙུན་མ་སྒྲོལ་མས་བྱིན་གྱིས་བརླབས་པའི་མཚན་མར་སྣང་སྟེ། ཨུཏྤལའི་སྡོང་པོ་
དེའང་རྗེ་བཙུན་མའི་ཕྱག་གི་མཚན་མར་འདུག དེའི་འོག་ཏུ་ཁོང་རྣམས་སྔོན་ལ་
སོང་བ་དེ་ཁོང་རྣམས་བལ་པོར་འགྲོ་ཞིང་། ངས་རྗེས་སུ་ཕྱིན་པ་དེ་ལ་བལ་པོར་
མི་འགྲོ་བར་ལ་སྟོད་ལྷོར་སྡོད་པའི་ལྟས་སུ་བྱུང་། ངེད་རྣམས་ཀྱིས་དོན་གྲུབ་ནས་
ཤི་ཆད་མེད་པར་ཚང་མར་སླེབས་པ་རྗེ་བཙུན་མས་བྱིན་གྱིས་བརླབས་པར་དགོངས་
ནས། དེའི་བཏང་རག་ཏུ་ཕྱིར་ལམ་གསོལ་བ་བཏབ་ཅིང་ན་བཟའ་རས་ཡུག་
གཅིག་འབུལ་ བ་ གནང་། དེ་ རེས་ ལ་སྟོད་ ལྷོར་དཔོན་སློབ་ལྔས་བཞུགས།
གཞན་དགེ་བའི་བཤེས་གཉེན་བདུན་གྱིས་ཉི་མ་ལྡོག་གདོང་ལ་བལ་པོར་བྱོན།
པཎ་ཆེན་སྤྱན་འདྲེན་པའི་སྦྱོར་བ་ལ་བརྩོན་པར་བགྱིས་ཀྱང་ཁོ་ཁོམ་གྱི་རྒྱལ་པོ་དང་།
བོད་ཀྱི་གནས་པོ་ཀོ་ཀ་སེའུ་ལ་སོགས་པའི་འདོད་པ་མ་ཁངས་པར་རྒྱུན་རིངས་སུ་
འཐོགས་ནས། ལ་སྟོད་དུ་སྐད་ཆ་གང་ཡང་མ་སླེབས། ནང་ཟླ་དྲོས་པའི་
སྟོབས་ཀྱིས་ས་གཞི་དྲོ་ས་རྣམས་སུ་སྔོ་མང་དུ་སྐྱེས་པའི་སྐབས་སུ་ཐུགས་ཀྱང་ཅུང་
122



ཟད་མ་བདེ་བར་གྱུར་པ་ན། ལུང་པ་རལ་གསུམ་འདུག་པའི་དབུས་མ་དེ་སྐུ་ལུས་
སུ་གྱུར། གཡས་མ་དེ་ཕྱག་གཡས་སུ་སོང་ནས་རལ་གྲི་ཅིག་བཟུང་། གཡོན་པ་
དེ་ཡང་ཕྱག་གཡོན་དུ་སོང་ནས་ཕུབ་ཅིག་བཟུང་བའི་རྗེ་བཙུན་བི་རཱུ་པའི་སྐུ་ཤིན་དུ་
ཆེ་བ། གྲུབ་པའི་དབང་ཕྱུག་གི་ཆ་ལུགས་ཅན་གཟི་མདངས་དང་ལྡན་པ་ཞིག་གི་
མདུན་ན། རྒྱུ་རྡོ་ལས་གྲུབ་པ། རྡོ་ལ་འབུར་དུ་དོད་པ་སྙམ་བྱེད་པའི་པཎྜི་ཏ་
འཁོར་དང་བཅས་པ་ཧ་ཅང་ཁ་དོག་མཚར་བ་མིན་ཙམ་ཞིག་འདུག བི་རུ་པ་
དེས་དེའི་བསྲུངས་མ་བྱེད་པ་ཡིན་ཟེར་བ་ཞིག་བྱུང་། མནལ་སད་པ་དང་པཎ་
ཆེན་ཅུང་ཟད་འགོར་བ་ཞིག་ལ་ཕེབས་པའི་མཚན་མར་དགོངས་པ་ཡིན་ནོ།
དགུང་ལོ་བདུན་བཅུ་རྩ་གཅིག་བཞེས་པ་ཆུ་ཕོ་རྟའི་ལོ་(1462ལོ)ལ་སྟག་ལུང་
ཕེབས་ནས་དཔལ་དུས་ཀྱི་འཁོར་ལོའི་རྒྱུད་འགྲེལ་པ་དང་བཅས་པའི་བཤད་པ་
དང། གསང་བ་འདུས་པ་འགྲེལ་པ་དང་བཅས་པ་ལ་སོགས་པའི་སྔགས་མཚན་
ཉིད་ཀྱི་གཞུང་ཆེན་མོ་དུ་མ་དང་། རྒྱ་བོད་ཀྱི་གདམས་པ་མང་པོ་འབུལ་པའི་
སྐབས་སུ་ཟླ་བ་བཅུ་གཉིས་པའི་ནང་དུ། དུས་འཁོར་སྒྲུབ་ལེ་གསུང་བའི་དུས།
བུད་མེད་ནག་མོ་གོས་ཧྲུལ་བ་རྒྱུན་ཆ་མེད་པ་ཞིག་བྱུང་ནས། ཆོས་གསུང་བའི་
ཕྱག་དཔེ་ཕྱག་ན་རྣམས་ནས་འདུག་པ་སྙམ་བྱེད་པ་ལ། མོན་རེ་ཁྱེད་ཀྱིས་ཕྱག་གི་
ཆོས་གསུང་འཕྲོ་དེ་ཡང་ང་ལ་ཚུར་ཐོང་། ད་དེ་དཔོན་སློབ་ཀྱང་སྔར་བཞིན་མི་
འོང་བར་འདུག་ཟེར་བས། བར་གཅོད་དུ་མཁྱེན་ནས། དཔེ་ཆ་བསྣམས་ནས་
བྲོས་པས་དེའི་ལག་ཏུ་ཕྱག་དཔེ་ཡང་མ་ཤོར་བར་ཐར་བ་ཞིག་བྱུང་གསུང་ནས་དེའི་
སང་དེ་ཆོས་ཇ་སྐོལ། ཆོས་གསན་མཁན་རྣམས་ལའང་རྣམ་བཞག་རེ་མཛད་དོ།
གཞན་ཡང་ཆིབས་པ་གཅིག་ལ་ཆིབས་ནས་གྱེན་ལ་ཕེབས་པ་ན་ཇག་པ་མང་དུ་བྱུང་
བས། མགྱོགས་པར་གཏོང་བཞེད་ཀྱང་ཆིབས་པ་འགྲོ་མ་ཤེས་པའི་ངང་ལ་ཇག་
123



པགོ་མཚོན་ཅན་མང་པོས་རྒོལ་དུ་བྱུང་པའི་ཚེ། རྟའི་སུག་པོ་བཞི་ནས་ཕྱག་གིས་
བསྡུས་ཏེ། ནམ་མཁའ་ལ་གཤེགས་པས་གནོད་པར་མ་ནུས་པ་ལ་སོགས་པ་དུ་མ་
ཞིག་གསུང་བ་དེས་མཚོན་ནས། སྙུང་དྲག་པོས་ཐེབས་པའི་དུས་གཞན་དུའང་།
རྨི་ལམ་གྱི་ལྟས་བཟང་པོས་བར་ཆད་བཟློག་པའི་ལོ་རྒྱུས་མང་དུ་ཡོད་མོད་ཀྱི།
ཕལ་ཆེར་ཟིན་བྲིས་སུ་མ་ཐེབས་ཤེས་གླེང་ངོ་། དུས་ཕྱིས་འོན་གྱི་མདའ་གསས་
ཁང་རྩེ་མིན་གཞན་ཡང་དགོན་ཕོ་བྲང་དུ་བཞུགས་ཤིང་། བདག་ཀྱང་ཞབས་
དྲུང་ན་བསྡད་པའི་ཉིན་གཅིག་ཕྱི་དྲོ། མནལ་ཅུང་ཟད་བྱུང་བ་ལ། གཟིམས་
ཁང་གི་ནང་ཐམས་ཅད་བུད་མེད་ཀྱིས་གང་བས་དེ་བར་ཆད་དུ་མཁྱེན་ནས།
ཕྱག་དཔེ་པོ་ཏི་རྣམས་རྒྱབ་ཅིང་གསུང་དྲག་པོས་བསྐྲད་པས། ཕྱོགས་ཀུན་དུ་
བྲོས་སོང་། ཞེས་བདག་ལ་བཀའ་གནང་ནས་ཞག་གཅིག་གི་བར་དུ་གསུང་
འཛེར་བ་ཙམ་མ་གཏོགས། དཔོན་སློབ་ཐམས་ཅད་ལ་ཉེར་འཚེ་ཅི་ཡང་མ་བྱུང་
བམངོན་དུ་གྱུར་ཏོ། །
༢༣. སྒྲིབ་པ་མེད་པའི་ཆོས་ཀྱི་སྒོ་ཕུལ་དུ་བྱུང་བ་མངོན་དུ་བརྙེས་
པ་ཞེས་པ་ནི། སྔར་ཟུར་ཙམ་སྨོས་པ་བཞིན། རོང་སྟོན་སྨྲ་བའི་སེང་གེ་ཆེན་
པོསྙེ་ཕུ་ན་ཆོས་གསུང་བའི་སར་བྱོན་ནས། དཔོན་སློབ་ཐམས་ཅད་བྱང་ཆུབ་
གླིང་དང་ཆུ་ཤུལ་རྫོང་དུ་ཆོས་བར་བཏེག་པའི་དུས། བཟད་པ་ཆོས་རྒྱལ་བཟང་
པོས། རོང་སྟོན་ཆོས་རྗེ་དཔོན་སློབ་འགའ་ཞིག་བཟད་མཐོངས་སྨོན་དུ་གདན་
དྲངས་པའི་ཕྱགས་ཕྱིར་བྱོན་ནས། དགེ་བཤེས་ཁ་ཅིག་ཆོས་ཀྱི་འབེལ་གཏམ་གྱིས་
ཚིམ་པར་མཛད་པའི་སྐབས་སུ། ཕྱིའི་སྐྱེད་ཚལ་དུ་གུང་སངས་ལ་ཕེབས་ཏེ།
ཁམ་བུའི་སྡོང་པོའི་བསིལ་གྲིབ་ལ་བཞུགས་པའི་ཚེ། དེ་བཞིན་གཤེགས་པའི་སྙིང་
124



པོ་སེམས་ཀྱི་རང་བཞིན་འོད་གསལ་བའི་དོན་ལ་ཐུགས་ཀྱི་ངེས་ཤེས་ཡང་དག་པ་
སྐྱེས་ནས། དེའི་ཆོས་སྐད་ཕྲ་ཞིབ་རྣམས་སྐད་ཅིག་ལ་མཁྱེན། སྔར་གླན་སྟོན་
རྡོ་རྗེ་འོད་པོས་སྦྱར་བ་རྙིང་མའི་བསྡུས་པར། བདེན་གཉིས་ལྡོག་ཐུབ་བཤད་པ་
ལ་ཐུགས་མ་མགུ་ཡང་། དེ་ནས་བཟུང་སྟེ་དེ་ལ་ཐུགས་དགྱེས་པར་བྱུང་། ཆོས་
ཐོག་དེ་གྲོལ་རྟིང་རྩེ་ཐང་དུ་བྱོན་པས། གོང་མ་གྲགས་པ་འབྱུང་གནས་ཀྱིས།
རྗེ་འདི་གསུང་རབ་ཐ་སྙད་ལོ་རྒྱུས་མཐའ་དག་ལ་རྣམ་དཔྱོད་ཡངས་པ་ཐམས་ཅད་
ལ་ཐུགས་འཇུག་ཅིང་འབེལ་གཏམ་མཛད་ཚུལ་ལ་དགྱེས་ནས། ཕྱག་ཕྱིར་འཁོར་
མར་བཞུགས་དགོས་པ་བྱུང་བས། རང་གཞན་གྱི་དོན་ལ་གནོད་པར་དགོངས་ཏེ།
རྒྱ་ནག་རི་བོ་རྩེ་ལྔ་ལ་བཞུད་པར་བརྩམས་ཡང་སྟབས་མ་འགྲིགས་པའི་འཚམས་སུ།
ཙ་རི་སྐོར་དུ་བྱོན་ཆོག་པ་གྲུབ་ནས། གནས་ནང་དང་དྭགས་པོར་ཡུན་ཅི་རིགས་
སུ་བཞུགས་ཏེ། དགུང་ལོ་ཞེ་དགུ་པ་ལྕགས་ཕོ་སྤྲེའུའི་(1440ལོ) སྟོན་མཇུག་
སླར་དབུས་སུ་ཕེབས་པར་བཞེད་པའི་ཚེ། སྒམ་པོ་མཇལ་དུ་ཕེབས་པས།
སྒམ་པོའི་རྒྱབ་རི་བྲག་དེ་རྣམས་ཀྱང་གནོད་སྦྱིན་ཆེན་པོ་དག་གིས་ལག་ན་རིན་པོ་
ཆེས་ཡོངས་སུ་གང་བའི་སྣོད་ཐོགས་ཏེ་སྒམ་པོའི་ཕྱོགས་སུ་འབྱོར་བ་སྙམ་བྱེད་པ་
བྱུང་སྟེ། གསལ་སྣང་ཅན་ནི་མིན་གསུང་། རྗེ་སྒམ་པོ་པའི་སྐུ་འདྲའི་དྲུང་དུ་
བྱོན་པས། ཕ་ཟད་ནས་དངོས་སུ་བཞུགས་འདུག་དགོངས་པ་བྱུང་། ཕྱག་
དང་མཆོད་པ་ཕུལ་ནས། ཟངས་ལུང་དུ་བཞུད་པས། འཇགས་སྤྱིལ་ནང་གི་
རྗེ་བཙུན་མི་ལའི་སྐུ་འདྲ་བཞུགས་པའི་སྤྱན་སྔར་ཕེབས་པའི་དུས་སུ། རྗེ་བཙུན་
དངོས་རང་དུ་གཟིགས། དེ་མ་ཁད་སྐུ་འདྲ་རང་དུ་སོང་། དཔལ་ཕག་མོ་གྲུ་
པས་ཆོས་ཉིད་ཀྱི་བདེན་པ་གཟིགས་པའི་ས་དེའུ་ཤར་མའི་སྟེངས་སུ། འདིར་
དཔལ་ཕག་མོ་གྲུ་པས་བདེན་པ་གཟིགས་པ་ཡིན་དགོངས་པའི་ཐུགས་ཀྱི་དད་པའི་
125



སྟོབས་ལྷག་པར་རྒྱས་བཞིན་པས་ཕེབས་ཏེ། རེ་ཞིག་གི་བར་དུ་བཞུགས་ནས་
དགོངས་པ་ལེགས་པར་བཏང་བས། དེ་བཞིན་གཤེགས་པའི་སྙིང་པོ་སེམས་རང་
བཞིན་གྱིས་འོད་གསལ་བ་འཁོར་འདས་ཐམས་ཅད་ཀྱི་གཞི་བོ་གང་ཡིན་པ་དེའི་
གནས་ཚུལ་ཐུགས་སུ་ཇི་ལྟ་བར་བྱོན་ཏེ། སངས་རྒྱས་ནས་སེམས་ཅན་གྱི་བར་གྱི་
གནས་ཚུལ་འདི་ལྟ་བུ་ཞིག་ཏུ་འདུག བརྗོད་པར་བྱ་བ་ལྡོག་པ་སྟེ། སེམས་ཀྱི་
སྤྱོད་ཡུལ་ལྡོག་པས་སོ། ཞེས་བྱ་བ་ལ་སོགས་པ་དབུ་མ་ལས་འབྱུང་བའི་བཤད་པ་
ཐམས་ཅད་ཀྱང་འདིར་འཇུག་ཅིང་། དེ་བས་ཀྱང་འདིས་ཁྱད་པར་དུ་གྱུར་པ་
ཡིན་པར། དགོངས་པ་ལ་སོགས་པ་གསུང་རབ་དང་རྗེས་སུ་འབྲེལ་བའི་ཐུགས་
ཀྱི་རྣམ་པར་དཔྱོད་པ་ཤིན་དུ་མང་བར་ཡུན་ཅུང་ཟད་དེའི་རིང་ལ་འཁྲུངས་ཏེ།
ངའི་དེ་རྟོགས་པ་ནི་མིན། ཤིན་དུ་གསལ་བ་ཞིག་ཤར་བ་ནི་ཡིན་ཞེས་གསུང་ལ།
དེདག་ལས་ཀྱང་མཆོག་ཏུ་གྱུར་པ་གསང་བ་བླ་ན་མེད་པའི་ཚུལ་ལས་འབྱུང་བའི་
ཟུང་དུ་འཇུག་པ་ཞེས་བྱ་བའི་སྒྲ་བོ་ཆེ་གང་ཡིན་པ་དེ་ཡང་ད་གཟོད་འབྲས་བུའི་
དབང་དུ་བྱས་པ་མིན་པར་ཆོས་ཐམས་ཅད་ཀྱི་གནས་ལུགས་སུ་གཏན་ལ་ཕབ་ནས།
བྱིས་པ་སོ་སོའི་སྐྱེ་བོ་ཐ་མལ་པ་དག་གིས་ཀྱང་ཉམས་སུ་བླང་དུ་ཡོད་པར་རྒྱ་ཆེར་
གསུང་རབ་ཀྱི་སྒོ་ནས་སྟོན་ཅིང་། ཉམས་མྱོང་ཅུང་ཟད་ཙམ་དང་ལྡན་པ་དག་
ལའང་དེ་ཉིད་ཀྱི་སྟེང་ནས་ཡང་དག་པར་ངོ་སྤྲོད་པར་མཛད་དེ། དེ་ཡང་ཚིག་
སྐམ་པོ་བཟུང་ནས་གསུང་བ་ནེ་ཙོའི་འདོན་པ་ལྟ་བུ་མཛད་པ་མ་ཡིན། རང་ཉིད་
ཀྱིས་ཐུགས་སུ་ལེགས་པར་ཆུད་དེ་རིགས་པ་དང་བཅས། ལུང་དང་བཅས།
ཉམས་སུ་མྱོང་བ་དང་བཅས་ནས་ལེགས་པར་གསུང་ཞིང་། བསྒལ་ལན་གྱིས་
ཀྱང་གཏན་ལ་དབབ་པར་བཟོད་པ་ཡིན་པས། དེའི་ཚུལ་ལའང་ཡང་དག་པར་
བཟོད་པ་ཐོབ་པ་ཉིད་ཡིན་མོད་་ནའང་དེ་དག་གི་ཕྱོགས་ནི་གཞན་གྱི་བློར་མི་ཤོང་
126



དོགས་མཛད་ནས། གོ་བ་ཡིན་ཞེས་འདོམས་ལ། ཐུགས་སུ་བྱོན་པའི་ཡོན་
ཏན་གྱི་ཁྱད་པར་ཐམས་ཅད་ཀྱང་ཟུང་འཇུག་གི་ལྟ་བ་མཐར་ཐུག་པ་རྟོགས་པ་དེའི་
དབང་ལས་བྱུང་ཞིང་། ལྟ་བའི་ཕྱོགས་མཐོང་ཙམ་མིན་པར་ཤིན་དུ་བྱང་བ་ཆེན་
པོ་ཐོབ་ཏེ་འཕྲལ་གྱི་སྐུའི་སྤྱོད་ལམ་ཐམས་ཅད་ཀྱང་ལྟ་བ་རྣམ་པར་དག་པའི་དབང་
དུགྱུར་པ་ཁོ་ནའོ། གསུང་རབ་ཀྱི་ཐ་སྙད་ཕྲ་མོ་དག་ལ་འཇུག་པ་ནའང་མདའ་
བཟུང་བས་གཞུ་ཤོར་བའི་ཚུལ་དུ་མི་འགྱུར་བར། དེས་ལྟ་བ་ཆེས་གསལ་བར་
བྱེད་ཅིང་། ལྟ་བའི་དབང་གིས་དེ་ལ་འཇུག་པ་མཐུ་དང་ལྡན་པ་ཉིད་མངའ་བ་
ཡིན། ལྟ་བ་དེ་ཡང་ཆོས་ཐམས་ཅད་ཀྱི་གནས་ལུགས་འཁོར་བའི་ཆོས་ཐམས་
ཅད་ཀྱི་གཉེན་པོར་འགྱུར་བ། མྱ་ངན་ལས་འདས་པའི་ཕྱོགས་ཀྱི་ཡོན་ཏན་
ཐམས་ཅད་ཀྱི་བསྐྱེད་པ་པོ་ཡིན་པར་ཐུགས་སུ་བྱོན་པར་སྣང་གི། གང་ཟག་གིས་
ལྟབ་ཕར་སྐྱོང་དགོས། ལྟ་བ་དེ་གཞན་གྱིས་བཟུང་མ་བཟུང་དང་དེ་ལ་སྐྱོན་
བརྗོདང་ལ་སོགས་ཀྱི་ཉོན་མོངས་པ་བསྐྱེད་པ། རང་གི་ངོ་བོ་མུ་སྟེགས་བྱེད་ཀྱི་
ཀུན་བརྟགས་པའི་བདག་ལྟ་བུ་དེ་འདྲ་བ་ནི་མ་ཡིན་ནོ། སྒོམ་ཆེན་པ་སར་བུ་ཁ་
ཅིག་རྣམ་པར་མི་རྟོག་ཙམ་གྱི་ལུང་མ་བསྟན་དེ་ལྟ་བའོ་ཞེས་སྨྲ་སྟེ། དེ་ལས་འདས་
ནས་གནས་ཚུལ་ཤེས་པའི་ཤེས་རབ་ལ་ངོ་སྤྲོད། ཁ་ཅིག་རྗེས་སུ་དཔག་པས་
གཏན་ལ་ཕབ་པའི་རང་བཞིན་མེད་པར་ཤེས་པ་དེ་མཆོག་ཏུ་སྨྲ་ཏེ། དེ་ཡང་ལྟ་བ་
བཏགས་པ་བར་སྟོན་པར་མཛད། ཡང་ཁ་ཅིག་གསང་སྔགས་བླ་ན་མེད་པའི་
སྐབས་སུའང་སྟོང་པ་ཉིད་ཀྱི་གཟུགས་བརྙན་ཆོས་ཅན། བདེན་པར་མེད་དེ།
ཞེས་བྱ་བའི་ཚུལ་དུ་དཔྱད་པར་འདོད་མོད་ཀྱི། སྟོང་གཟུགས་མཐོང་བ་དེ་ཉིད་
སེམས་ཀྱི་གནས་ལུགས་མཐོང་བ་ཡིན་པར་བཞེད། འདུས་པ་སྨྲ་བ་ཁ་ཅིག་ཟུང་
དུ་འཇུག་པ་འབྲས་བུར་སྐྱེལ་ཏེ། དེ་ཡང་ལྟ་བར་ངོ་སྤྲད་ནས་ལས་དང་པོ་པས་
127



ཀྱང་ཉམས་སུ་བླངས་ཆོག་པར་སྟོན། ཀུན་མཁྱེན་ཇོ་མོ་ནང་པས་ལས་སྣང་དང་
ཡེ་ཤེས་ཀྱི་སྣང་བ་ཞེས་སོ་སོ་བ་རིགས་མི་གཅིག་པའི་ཆོས་གཉིས་བསྲེས་ནས་བཞག་
པསྐད་དུ་གསུང་སྟེ། ལས་སྣང་འདི་ཉིད་ཡེ་ཤེས་ཀྱི་སྣང་བའི་འཁྱག་པར་ཐ་སྙད་
བཏགས་ཏེ་ཡེ་ཤེས་ཀྱི་སྣང་བར་ངོ་སྤྲོད། ལས་དང་ཡེ་ཤེས་ཀྱི་སྣང་བའི་ཐ་སྙད་མི་
བཞེད་པ་ཡང་མིན་ཏེ། ཆུ་དང་འཁྱག་པའི་སྟོན་པར་མཛད་ཅིང་། ཇི་སྲིད་
རང་དང་གཞན། སྣོད་དང་བཅུད་ཟེར་བ་དེ་སྲིད་དུ་དེའི་ཐ་སྙད་བཞག་སྟེ་དེ་
ནས་ནི་ཡེ་ཤེས་ཀྱི་སྣང་བར་རོ་གཅིག་གསུང་། སྔོན་བྱོན་པའི་དགེ་བའི་བཤེས་
གཉེན་རྣམས་ལས་གྲུབ་ཆེན་ཡུ་མོའི་གསུང་རབ་རྣམས་དང་། དཔལ་སྒམ་པོ་པ་
སློབ་མ་དང་བཅས་པའི་གསུང་རྣམས་དང། གྲུབ་པའི་དབང་ཕྱུག་ནགས་ཀྱི་
རིན་ཆེན་གྱི་གསུང་རྣམས་དང་། བྱང་ཆུབ་སེམས་དཔའི་འགྲེལ་པ་རྣམས་དང་།
འདུས་པ་སྒྲོན་མ་གསལ་བ་ལ་སོགས་པ་དང། འཇམ་དཔལ་ཞལ་གྱི་ལུང་ལ་
སོགས་པ་དང་། ཟབ་མོའི་མདོ་སྡེ་དུ་མརྣམས་དང་། གསང་སྔགས་སྔ་འགྱུར་
གྱི་སྐོར་མང་པོ་ལ་སོགས་པ་འགལ་མེད་དུ་ཡང་དག་པར་བསྟན་པར་མཛད་པས།
བསྒོམས་པ་ལས་བྱུང་བའི་ཉམས་མྱོང་དང་གསུང་རབ་ཟབ་མོ་རྣམས་དོན་ཅིག་པར་
སྦོལ་ཏེ་གསུང་བ་ལ། འགྲན་པའི་ཟླ་ཐམས་ཅད་དང་བྲལ་སེམས་སོ། གཞན་
ཡང་ཡུན་དུ་བསྟེན་པའི་འཁོར་དང་། མཆེད་གྲོགས་ཤེས་རབ་ཕུན་སུམ་ཚོགས་
པ་དང་། མོས་པ་རྣམ་པར་དག་པ་དང་། ཕ་རོལ་དུ་ཕྱིན་པ་དང་། རྒྱུད་
སྡེའི་ཕྱོགས་ལ་ཡངས་པའི་བློ་གྲོས་ཀྱིས་དབང་བསྒྱུར་བ་དང་། དབེན་པའི་
གནས་སུ་བསམ་གཏན་པ་དག་སུས་ཀྱང་སྐུ་ཡོན་ཏན་གྱི་གཏིང་མཐའ་རྟོགས་ནས་
འདི་ཙམ་མོ་ཞེས་ཚད་རྣམ་པར་བཞག་པ་ནི་མེད་ཀྱང་། རིན་ཆེན་སྒང་པ་དཔལ་
ཆོས་ཀྱི་གྲགས་པ་ཞེས་བྱ་བའི་དགེ་བའི་བཤེས་གཉེན་སྐྱེས་བུ་དམ་པ་ལས་ཀྱང་ཆེས་
128



དམ་པར་གྱུར་པ་དེའི་ཞལ་ནས་ནི། བྱམས་པ་གླིང་པའི་སྐུ་ཡོན་ཏན་དེ་ལ་རྒྱས་པ་
ཟེར། ཁོང་གི་འདི་ལ་སྨིན་པ་ཟེར་བ་ཡིན་གསུང་བ་དང་། དགེ་བའི་བཤེས་
གཉེན་ཆེན་པོ་དར་ཐུལ་བས་ལོ་ཙཱ་དེ་ནག་ཚོ་དང་མཉམ་པར་འདུག་གསུང་བ་ཙམ་
ལས་གཞན་མ་ཐོས་སོ། དང་པོར་ཕར་ཚད་ཀྱི་གྲ་སྐོར་མཛད་རྗེས་རྒྱུད་བླ་འཇུག་
པ། སྤྱོད་འཇུག་རྣམས་ལ་བཤད་པ་མཛད་པས་ཁ་ཅིག་གིས་དཀའ་བཞི་བ་ཞེས་
མཚན་དུ་གསོལ་ཏེ། དེ་དུས་ཐེག་པ་ཆེན་པོ་དབུ་མའི་ལུས་རྣམས་ཀྱང་རྫོགས་
ཤིང་གཞན་ཡང་འདུལ་མཛོད་ལ་སོགས་མང་དུ་དགོངས། དེ་ནས་རེ་ཤིག་ན་ནི་
དཀའབཅུ་པ་ཞེས་མཚན་དུ་གསོལ་བར་བྱེད་པ། དའི་སྐབས་ནའང་པོ་ཏི་བཅུ་
བས་ལྷག་པར་ཕ་རོལ་དུ་ཕྱིན་པའི་ཕྱོགས་མང་པོ་དང་། རྒྱུད་སྡེའི་ཕྱོགས་ཤིན་དུ་
མང་བར་དགོངས་ཏེ་འདི་ཙམ་མོ་ཞེས་བཅད་པ་མེད་དོ། དེ་ནས་ནི་བཞུགས།
བཞེངས། གནས་གཞན་དང་གཞན་དག་ཏུ་གཤེགས་བཞུད་ཅི་མཛད་ཀྱང་།
དུས་ཐམས་ཅད་དུ་གསུང་རབ་ཀྱི་ཚིག་དོན་ལ་ཐུགས་ཀྱི་འཇུག་པ་ཆུ་བོའི་རྒྱུན་
བཞིན་དུ་གྱུར་ཏེ་ཆོས་ལུགས་ཀྱང་འདི་མི་གཟིགས། མ་གཟིགས་ཞེས་བྱ་བ་མེད།
དེ་ཐམས་ཅད་ཀྱི་ཚིག་དོན་ཐམས་ཅད་ལ་ཡང་དག་པར་རྣམ་དཔྱོད་སྟོབས་སུ་གྱུར་
པས་དོན་གཅིག་ལའང་ལན་མང་དུ་དཔྱོད་པ་འཇུག དེའི་སྟོབས་ཀྱིས་འདི་ཙམ་
མཁྱེན་འདི་ཙམ་མི་མཁྱེན་ཞེས་ཞལ་སྔ་ནས་རང་ཉིད་ཀྱིས་ཚད་བཞག་པ་དཀའ་
བར་གྱུར་པ་ཡིན། དེ་ལྟ་བུའི་མཁྱེན་པ་མཐའ་མི་མངོན་པ་དེ་ཡང་སྔོན་གྱི་སྦྱངས་
པ་ཆེན་པོ་མང་དུ་སོང་བའི་མཐུ་དང་ སྐུ་ཚེ་འདིར་ཆོས་ཐམས་ཅད་ཀྱི་གནས་
ལུགས་དེ་ལ་རྗེན་འཇུས་མཛད་པའི་སྟོབས་དང་། རྣམ་པར་དཔྱོད་པ་གཞན་
པསཁྱད་པར་དུ་གྱུར་པའི་མཐུ་ལས་ཡིན་གྱི། དེའི་ཆེད་དུ་ཡི་དམ་ལ་བསྙེན་པ་
བསྐྱལ་བ་ལྟ་བུའི་སྟོབས་ཀྱང་མ་ཡིན་ནོ། ལན་ཅིག་སྐྱམ་ཆད་པ་སྟེངས་སུ་
129



བཞུགས་པའི་དུས། དབོན་པོ་ཟླ་གྲགས་པ་ལ། ཞལ་སྔ་ནས་དབོན་པོ་ཁྱེད་
ཀྱིས་ངའི་ཡོན་ཏན་ལ་པོ་ཏི་འདི་ཙམ་ཞིག་ཤེས་པར་འདུག་ཟེར་བའི་ཚད་ཅིག་ཞོག་
གསུང་པས། སངས་རྒྱས་རང་ཡིན་མོད། ངས་ཚད་ག་ན་ཟིན་ཞུ་བ་ལ། དེ་
སྐད་མ་ཟེར་བར་ཚད་གཞོག་གསུང་ཡང་ཁོང་གིས་མ་སྤོབས། འོ་ན་ང་རང་གིས་
བཞག་ཅིག རྩེ་ཐང་ཆེན་པོ་དཔལ་ལྡན་བཟང་པོ་བ་འདི་ཚད་མ་མཁས་པ་ཡིན་
ནམ་གསུང་། ཁོང་སྤྱིར་སྐུ་ཡོན་ཏན་ཆེ་ཞིང་། ཁྱད་པར་རྣམ་འགྲེལ་ལ་མཁས་
པ་ཡིན་ཞུ་བར་གདའ་ཞུས་པས། ད་པོ་ཏི་ཤེས་པའི་ཚད་དེ་ལ་ཞོག དེའི་
དབང་དུ་བྱས་ན་པོ་ཏི་སྟོང་ཙམ་ཞིག་ཤེས་པར་འདུག། རྙིང་མའི་སྐོར་རང་
ལའང་དང་པོ་པོ་ཏི་བཞི་བཅུ་རྩ་ལྷག་ཅིག་ཤེས་ཀྱི་ཡོད་པ་ཡིན་གསུང་། དེ་ནས་
རིང་ཞིག་ལོན་པ་ན། ལྗང་གི་བཀྲ་ཤིས་དགོན་པར་དགེ་བའི་བཤེས་གཉེན་དག་
ལའང་དེ་དང་རྗེས་སུ་མཐུན་པར་བཀའ་མཆིད་ཀྱིས་རྨེད་པར་མཛད་ཅིང། དེ་
དང་ཧ་ཅང་མི་རིང་བའི་དུས་ཤིག་ཏུ་ངེད་རང་གིས་ཁར་བཏོན་ན་མི་རྣམས་བདག་
ཉིད་སྒྲོག་པར་མཐོང་ནས་མ་དད་དུ་འོང་། གསུང་རབ་ལ་འཇུག་པའི་ཤེས་རབ་
ལེགས་པར་བྱང་ནས། གང་གི་དོན་ལ་འཇུག་ཀྱང་ཚེགས་མི་སྣང་བས་མི་གོ་བའི་
གསུང་རབ་ཙམ་མི་འོང་བར་འདུག སྔར་གཅིག་ཀྱང་མཐོང་མ་མྱོང་བའི་ཆོས་
ཅིག་བྱུང་ནའང་དེ་དལ་བྲེལ་རན་པ་ཚར་གཅིག་བཀླགས། དེ་ནས་པོ་ཏི་དེ་ཞལ་
ལྟ་བ་ནས་དེའི་དབུ་ཞབས་ཀྱི་དོན་ཐམས་ཅད་བཤད། དེ་ནས་དཔེ་ཆ་དེའི་སྟེང་
ནས་འབྲུ་མནན་ཞིང་ལེགས་པར་བཤད་ཐུབ་པར་འདུག་ཚར་གཅིག་བཀླགས་པ་དེ་
སློབ་གཉེར་ གྱི་ ཚབ་ ཡིན་ གསུང་། དུས་ དེང་ སང་ གི་ གནས་ སྐབས་ ན་ ནི།
བདག་ནི་སྒྲུབ་ཉམས་ད་ནི་ཅི་བྱ་ཞེས། འཆི་བའི་ཚེ་ན་བྱིས་པ་མྱ་ངན་བྱེད།
ཅེས་བྱ་བའི་དུས་ལ་ཁོ་བོ་བབ་འདུག འགྱོད་པར་བྱས་པ་གཞོན་དུས་སྒལ་
130



ཚིགས་མ་སྲང་བ་དེ་ཡོད། འོན་ཀྱང་དེ་བཞིན་གཤེགས་པའི་སྙིང་པོ་དག་པར་
བྱེད་པའི་ཆོས། མོས་པ་དང་། ཤེས་རབ་དང་། ཏིང་ངེ་འཛིན་དང་།
སྙིང་རྗེ་སྟེ་བཞི་གསུངས་པ་ལས་མོས་པ་ལ་ལག་པ་ཐེབས། དེའི་དོན་གྱིས་ད་ལྟར་
ཁྱོད་ཀྱི་མདོ་སྡེ་ཇི་སྙེད་ཅིག་ཀློག་པ་དེ་ཐམས་ཅད་ལ་མི་གོ་བ་གཅིག་ཀྱང་མི་འོང་
བར་འདུག་ཅེས་སློབ་དཔོན་སྨོན་ལམ་གྲགས་པ་ལ་བཀའ་གནང་ཡང་དེའི་ཕྱི་ཞིག་
ན། བདེ་བར་གཤེགས་པའི་གསུང་རབ་ལ་མཐའ་ནི་མེད། འོན་ཀྱང་མཐོང་
བ་ཐམས་ཅད་ལ་མི་གོ་བ་མི་འོང་བར་འདུག་གསུང་། ཕ་རོལ་དུ་ཕྱིན་པ་དང་
གསང་སྔགས་ཀྱི་ཕྱོགས་གང་ལའང་མཁྱེན་པའི་མཐའ་མི་མངོན་པ་ཡང་རྒྱ་ཇེ་ཆེ།
དཔངས་ཇེ་མཐོ། གཏིང་ཇེ་ཟབ་ཏུ་འགྲོ་བར་སྣང་སྟེ། ཞི་བར་གཤེགས་ཁར་
ཡང་། རྒྱུད་བླ་མའི་འགྲེལ་བཤད་བརྩོམ་པའི་སྐབས་ལས་དོན་གྱི་གོ་བ་ངན་དུ་མ་
སོང་བར་འདུག་ཅེས་དང་། སྐབས་སུ་དེ་རིང་དེ་བློ་བསྐྱེད་ཆེ་ཞེས་གསུང་བའང་
མང་དུ་གནང་བར་འདུག དགེ་བའི་བཤེས་གཉེན་ཁ་ཅིག་ལ་ལོ་མང་དུ་ལོན་
ནས་གཞོན་དུས་མཁས་པར་བསླབས་ཤིང་ཚིག་ཀྱང་བྱང་བརཁྱས་པ་དེ་ཐམས་ཅད་
ནོགས་ཏེ་བགྲོས་གླེངས་ལ་ལངས་པའི་ཚེ་གཞུང་གི་འཇོག་ཀྱང་རང་བས་གཞོན་པ་
ལ་འབུལ་དགོས་ཤིང་། ན་ནིང་བར་ལེགས་པར་བསླབས་པ་ཡིན་ཏེ་ཟེར་ནས་ཡི་
མུག་པའི་གཏམ་དག་གཏོང་བར་བྱེད་པའང་མཐོང་ངོ་། ཞལ་སྔ་ནས་ནི་དགུང་
ལོའི་ཕུང་པོ་འདི་ཙམ་ཞིག་ལ་ཞབས་བཀོད་པར་མཛད་ཀྱང་། རྐྱེན་འཛོམ་ན་
གསུང་ཐམས་ཅད་ཇེ་གསལ། རྣམ་པར་བཤད་པ་ཐམས་ཅད་ཇེ་རྒྱས། འབེལ་
བའི་བཀའ་མཆིད་ཐམས་ཅད་ཇེ་འཕེལ། རྒྱལ་བའི་གསུང་རབས་ཐམས་ཅད་ལ་
སྣང་བ་ཇེ་ཡངས། ཐ་སྙད་ཀྱི་འཇོག་འཚམས་ཐམས་ཅད་ཇེ་ཕྲ། གསན་ཞིང་
གཟིགས་པ་ཐམས་ཅད་ཇེ་མང་། ཐུགས་ཀྱི་རྣམ་པར་དཔྱོད་པ་ཐམས་ཅད་ལ་ཇེ་
131



བརྩོན་དུ་གྱུར་པ་ཡིན་ནོ། བདག་གིས་མངོན་དུ་གྱུར་པ་ལ། ཡང་དགོན་ཕོ་
བྲང་དུ། ཁོ་བོ་དང་དཀའ་བཅུ་བ་གྲགས་པ་མཐའ་ཡས་ལ། མདོ་སྡེ་རྒྱན་
འགྲེལ་པ་དང་བཅས་པའི་བཤད་པ་རྒྱ་ཆེར་གནང་བའི་དུས་སུ། དེའི་བྱང་ཆུབ་
ཀྱི་སྐབས་དང། འཕགས་པ་སངས་རྒྱས་ཀྱི་ས་མཐུན་པར་ཐུགས་སུ་ཆུད་དེ།
ཕྱིས་དེ་གཉིས་ཀྱི་སྦྱར་བཤད་ཀྱི་རྩོམ་པའང་མཛད་པ་སོགས། ཐུགས་བསྐྱེད་བྱུང་
ཚུལ་གསུང་བ་ཐོས་པ་དེས་མཚོན་ནས་བརྗོད་ཀྱིས་མི་ལང་པ་བྱུང་བ་འདྲའོ།
མདོ་སྔགས་ཀྱི་ཆོས་གསུང་པའི་དུས་ཀྱི་ཀུན་དུ་སྤྱོད་པ་ནི། སྔར་སྔ་མོའི་དུས་སུ་
དབང་མདོར་བསྟན་པ་གསུངས་པའི་ཚེ། དེ་རིང་འདི་ཙམ་ཞིག་གསུང་ངོ༌
དགོངས་ཏེ་ཐུགས་ཀྱིས་ལེགས་པར་དཔྱད་པ་རྣམས་ཉན་པ་པོས་སླེབ་པའི་ཚེ་ཁོ་
རང་དང་འཚམ་པ་ཞིག་མ་གཏོགས་མི་འཆར་བར་འདུག་གསུངས། དུས་ཕྱིས་
ཆོསགསུང་བ་རྣམས་ཀྱང་། ང་ལ་དེ་རིང་འདི་འདྲ་ཞིག་འཆད། འདི་འདྲ་
ཞིག་མི་འཆད་ཅིག་ཀྱང་མེད། ཁྱེད་རང་ཚོ་ཚོགས་ནས་གང་བབས་པ་དེ་ཡིན།
ཞེས་གསུངས། རེས་ནི་ཤིན་ཏུ་རྒྱས་པ་དང་། རེས་ནི་ངོ་ལོན་ཙམ་གསུངས།
དེའི་དོན་གྱིས་ད་ལན་གྱིས་ཆོས་བབས་པར་འདུག ད་ལན་མི་བབས་པར་འདུག་
ཅེས་བྱ་བའི་གཏམ་ཡང་གཉུག་མར་གནས་པ་དག་ལ་ཡོད་དེ། ཆོས་གྲྭ་དེ་ན་
དགའ་ཚད་པ་རེ་རེ་ཡོད་ཀྱང་དེས་གསུང་ཆོས་དེས་ལོག་གནམ་ལོག་ཏུ་འགྲོ་བ་དང་།
སྐལ་བ་ངན་པ་གྲིབ་ཀྱི་ཁུར་པོ་ཁུར་བ་ཞིག་ཡོད་ན་འཕྲལ་དུ་གསུང་ཡང་འཛེར་བ་
དང། བཤད་པ་རྣམས་ཀྱང་འུར་དུམ་དུ་འགྱུར། དེ་ལྟ་ན་བཤད་པ་ཐམས་
ཅད་གདུལ་བྱ་དང་མཐུན་པ་རང་འཆར་བ་ཡིན་གྱི། སྣོད་དང་ལྡན་ཡང་རུང་མི་
ལྡན་ཡང་རུང་སྟེ། སྟོན་པ་པོ་རང་གི་བློ་ལ་གང་གནས་པ་དེ་ཉིད་འཆད་པའི་ཚུལ་
ལས་འདས་པ་མངའོ། གཞན་ཡང་དཔའ་བར་འགྲོ་བའི་ཏིང་ངེ་འཛིན་གྱི་མདོར།
132



རིགས་ཀྱི་བུ་གང་གི་ཚེ་ཐོས་མ་ཐག་ཏུ་ཆོས་ཀྱི་སྒོའི་ཚིག་གཅིག་གིས་དྲིས་པའི་ལན་
རྣམ་པར་བྱེ་བ་ཁྲག་ཁྲིག་འབུམ་འགྱུར་དུ་བསྐལ་པའམ་བསྐལ་པ་བརྒྱར་སྟོན་ཡང་
ཆོས་ཀྱི་སྒོ་དེའི་ཚིག་དང་སྤོབས་པ་ཡོངས་སུ་བྲི་བར་ཡང་མི་འགྱུར་བས་ན། དེའི་
ཕྱིར་མང་དུ་ཐོས་པ་ཞེས་བྱའོ། ཞེས་འབྱུང་བ་དང་རྗེས་སུ་མཐུན་པར་རྒྱུད་བླ་
མའི་འགྲེལ་བཤད་རྩོམ་པའི་སྐབས་སུ་ཚིག་བཞི་པའི་ཚིགས་སུ་བཅད་པ་གཅིག་
བསྐལ་པར་གསུངས་ཀྱང་དེའི་དོན་ཟད་པར་མི་འགྱུར་བའི་སྤོབས་པ་མངའ་བར།
སློབ་དཔོན་སྨོན་ལམ་གྲགས་པ་ཡི་གེ་པ་ཡིན་པས། དེ་ལྟར་གོ་བ་ནི་རྗེ་ཉིད་ཀྱི་
བྱིན་བརླབས་སུ་ངེས་སོ་ཞེས། རྗེས་སུ་ཡི་རངས་པ་སྐྱེས་སོ།
༢༤ སློབ་མ་མཆོག་དམན་བར་མིའི་སྐལ་བ་དང་མཚམ་པར་ཆོས་
སྟོན་པ་ལ་ངལ་བ་མི་མངའ་བ་ཞེས་པ་ནི། དགུང་ལོ་ཉི་ཤུ་རྩ་དགུ་པ་ལྕགས་
ཕོ་བྱི་བའི་ལོ་(1420ལོ) ཡན་དུ། མཁས་གྲུབ་ཀྱི་བླ་མ་བཞི་བཅུ་རྩ་གཉིས་ལ་
གཏུགས་ནས། མདོ་སྔགས་ཐ་སྙད་ཀྱི་གསུངས་རབ་རྒྱ་ཆེན་པོ་ནི་གསན། རྒྱ་
བོད་ཀྱི་བསྟན་བཅོས་མང་དུ་གཟིགས་པ་ལ་ནི་མཐའ་མེད། ཟབ་ཅིང་རྒྱ་ཆེ་བའི་
ཆོས་ལུགས་ཐམས་ཅད་ལ་ཕྱོགས་རིས་སུ་ནི་མི་འབྱེད། བོད་ཡུལ་འདིར་གྲུབ་
མཐའ་སྣ་ཚོགས་ཀྱི་གང་ལའང་ཆགས་སྡང་ནི་ཅུང་ཟད་མི་མངའ་རིགས་སད་པས་
གསུང་རབ་ཀྱི་དོན་ལ་ཐོས་བསམ་གྱི་ཤེས་རབ་ཀྱི་ཀློང་ཆེན་པོ་ནི་རྡོལ། ཆོས་
ཐམས་ཅད་ཀྱི་གནས་ལུགས་ཇི་བཞིན་པ་ལ་བཟོད་པ་ནི་ཐོབ། ཇི་ལྟར་དགོངས་
པའི་གསུང་རབ་ཀྱི་དོན་ཐམས་ཅད་ལུང་དང་རིགས་པས་གཞན་ལ་འདོམས་པ་ལ་
སྤོབས་པའི་འགྲན་ཟླ་ནི་མེད། ཐུགས་ཀྱི་འཇུག་པ་ཐམས་ཅད་གསུང་རབ་ཀྱི་
ཚིག་དོན་དུ་ཤར་བའི་སྣང་བ་ཆེན་པོ་ནི་རྒྱས། འཇིག་རྟེན་འདིའི་ཆེ་ཐབས་ཁོ་ན་
133



སྒྲུབ་པའི་འདུན་པ་ནི་ངར་སྣབས་བཞིན་དུ་དོར། མཛད་པ་ཐམས་ཅད་དང་
གཞན་གྱི་དོན་ཆེན་པོ་སྒྲུབ་པའི་རྒྱུར་སྤྱོད་པ་ལ་ནི་རེ་འཇོག་མེད། མཁས་པའི་
མདུན་པ་ ཐམས་ ཅད་ དུ་སྐུ་ཡོན་ཏན་ གྱི་ སྙན་ པའི་ འོད་ དཀར་ གྱིས་ནི་ཁྱབ།
སྙིགས་མའི་དུས་འདིར་བསྟན་པ་རིན་པོ་ཆེའི་སྲོག་ཤིང་དུ་གྱུར་པ་གང་གིས། ལོ་
དེའི་དབྱར་སྤྱན་གཡས་སུ་སྟོན་པ་རིན་ཆེན་དཔལ་བཟང་ཞེས་བྱ་བ་མི་ཕྱེད་པའི་
གུས་པ་ཅན་གྱིས་གསོལ་བ་བཏབ་པ་ལྟར། ཁོང་གི་སྤྱིལ་པོར་ཉིན་རེ་བཞིན་བྱོན་
ནས། དཔལ་དུས་ཀྱི་འཁོར་ལོའི་རྒྱུད་འགྲེལ་ཆེན་དྲི་མ་མེད་པའི་འོད་དང་
བཅས་པའི་བཤད་པ་རྫོགས་པར་གནང་། ཁོང་ཤེས་རབ་ཆེ་ཞིང་བློ་ལས་སུ་རུང་
བསམས་ལེགས་པར་གོ་ཞིང་ཡོད་ཅེས་བསྔགས་པ་མཛད། དེའི་དབྱར་མཇུག་རྡོ་
རྗེ་འཛིན་པ་བཀྲ་ཤིས་རྒྱ་མཚོ་བས་རྡོ་ཐོག་ཏུ་སྤྱན་དྲངས་སྒྱུ་འཕྲུལ་ཞི་བ་དང་།
དོང་སྤྲུགས་ཀྱི་དབང་། ལམ་རྣམ་བཀོད་རྒྱས་པར་གསུངས། གླང་ལོའི་དཔྱིད་
སྤྱན་གཡས་ཀྱི་བྱང་གི་དགོན་པ་གསར་པར་བཞུགས་ནས་རྡོ་ཐོག་པ་སློབ་དཔོན་
ཆོས་རྒྱལ་གྱིས་གསོལ་བ་བཏབ་པའི་ངོར་དཔལ་གསང་བ་སྙིང་པོའི་རྒྱུད་འགྲེལ་བ་
སྤར་ཁབ་དང་བཅས་པའི་བཤད་པ་ལེགས་པར་གནང་དུས། ཆོས་གཏོར་རྒྱ་
མཐོངས་ཀྱི་སྟེང་ཁ་ཅིག་ན་བཤམས་ནས་བསྔོ་ཞིང་ཡོད་པའི་ཚེ་ཁོང་གིས་ཚབ་ཚུབ་
ཅིག་བྱས་བེམས་པོའི་མཐུས་རླབས་ཅིག་རྒྱབ་སྟེ་གཏོར་མ་ཤོད་དུ་ལྷུང་། དེ་ནས་
ཆོས་མཐོན་གྱི་བར་དུ་ངའི་ལུས་ཀྱི་སྨད་ཐམས་ཅད་ཐོར་པ་དམར་པོ་ཞིག་གིས་
ཁེངས་ནས་མ་བདེ་གསུང་། ཕྱིས་ཀྱང་ཆོས་གཏོར་ལ་ཤིན་དུ་གཟེག་པར་མཛད།
སྣང་བ་ཁྲ་མོར་སྟོན་པ་རིན་ཆེན་དཔལ་བཟང་ཀྱིས་དུས་འཁོར་ལ་ནན་ཆགས་ཞུ་བ་
ཡིན་ཞེས་པ་ལ། འགྲེལ་ཆེན་གྱི་དབང་ལེའི་བཤད་པ་དང་། སློབ་དཔོན་ཆོས་
རྒྱལལ་གསང་སྙིང་གི་ལམ་རྣམ་བཀོད་གསུངས། དེ་ཙ་ན་ཁོ་གཉིས་དང་སློབ་
134



དཔོན་ནམ་ལེགས་ལ་སོགས་པའི་སློབ་མ་སྙིང་ཉེ་ཞིང་གུས་པ་དེ་འདྲ་བ་ཡོད་དེ་ཁོང་
རྣམསད་ཤི་བ་གསུངས། འཇུ་ལྷ་ཁང་སྟེངས་སུ་གདན་ས་བ་སངས་རྒྱས་རྒྱལ་
མཚན་ལ་དུས་འཁོར་གསུང་བར་བརྩམས་པ་ན་ཁོང་རང་གིས་སྔར་སྟོན་ནག་གྲགས་
པ་རྒྱལ་མཚན་པ་ལ་དུས་འཁོར་བརླབས་པས་ཁོང་མ་དགྱེས་དོགས། དུས་འཁོར་
བཤོལ་ནས། བླ་མ་ལྔ་བཅུ་པ་དང་རྩ་ལྟུང་བཅུ་བཞི་པ་རྗེ་རིན་པོ་ཆེའི་རྣམ་བཤད་
ཀྱི་སྟེང་ནས་གནང་། དགུང་ལོ་སོ་བཞི་པ་ཤིང་སྦྲུལ་(1425ལོ) ལ་རྒྱ་དུར་དུ་
ཕེབས། སློབ་དཔོན་ནམ་མཁའ་ལེགས་པ་ལ་དོན་དམ་བསྙེན་པའི་བཤད་པ་དང་
དུས་འཁོར་རྒྱུད་འགྲེལ་ལེགས་པར་གསུང་པའི་ཚེ། ཁོང་བྲེལ་ནས་ལེའུ་གསུམ་
པའི་འཚམས་སུ་འཕྲོར་ལུས་པས་དུས་ཕྱིས་ཁོང་གིས་ཡང་ཞུས་པས་སྔར་ཆག་
མཚམས་སུ་ན་བས་རྒྱུད་ཆག་ལ་ཤིན་དུ་འཛེམ་པ་གནང་། ཁོང་དང་པོ་རྩིས་
ཕྱོགས་གོ་ཡོད་པ། སྐུ་མདུན་དུ་གཏུགས་སྟེ་སྦྱངས་པས་ཕྱིས་འཁྲུལ་སེལ་ལ་ཤིན་
དུ་མཁས་པ་ཞིག་བྱུང་། ལྷ་ཁང་སྟེངས་སུ་གདན་ས་སངས་རྒྱས་རྒྱལ་མཚན་པས་
ཞུ་བ་པོ་མཛད་ནས་ཆོས་རྗེ་རིན་པོ་ཆེ་ནམ་མཁའ་བློ་གྲོས་པའི་ཞལ་སྔ་ནས་གཙོ་བོར་
གྱུར་པའི་བླ་མ་བཀྲས་བསོད་པ། སློབ་དཔོན་སྟོན་ཉི། སློབ་དཔོན་ལེགས་
རྒྱམ། དབོན་པོ་བསོད་རིན་ལ་སོགས་པ་མང་པོ་ལ་དུས་འཁོར་རྒྱུད་འགྲེལ་
གསུངས། བླ་མ་བཀྲས་བསོད་པས་གསོལ་བ་བཏབ་ནས། བསྐྱེད་རིམ་ཡན་
ལག་བཞི་པ་རྩ་འགྲེལ་བརྩམས། གདན་ས་བའི་དོན་དུ་རྒྱུད་བླ་ཐོགས་མེད་
འགྲེལ་པ་དང་བཅས་པ་གསུངས་པས་གདན་ས་བ་ན་རེ། ཐོགས་མེད་འགྲེལ་པ་
འདི་ཆོས་རྒྱ་ཆེན་པོ་ཞིག་འདུག་ཟེར་གསུང་། ངའི་ཆོས་སྐད་རྣམས་ལ་བླ་མ་
བཀྲས་བསོད་པ་དང་གདན་ས་བ་དེ་དགྱེས་པར་བྱེད། ཐུགས་ཀྱང་ཤིན་དུ་དག་
པ་ཅིག་ཡོད། སྤྱིར་གྱིས་ལྷ་ཁང་སྟེང་པ་ཐམས་ཅད་དམ་ཚིག་རྣམ་པར་དག་
135



དེའི་དོན་གྱིས་ད་ལྟ་ཡིད་ལ་བྱས་དུས་སུ་ཡང་སྐྱིད་སྣང་ཆེ་བར་འདུག་གསུངས།
གདན་ས་བ་འདིས་གཞན་ཡང་ཆོས་མང་དུ་ཞུས། རྒྱ་དུར་དུ་སློབ་དཔོན་ཆོས་
རྒྱལ་ལ་དབང་མདོར་བསྟན་གསུངས་ཤིང་། དོང་སྤྲུགས་ཀྱི་དབང་གནང་བས་ཡེ་
ཤེས་པ་ཕེབས། དགུང་ལོ་བཞི་བཅུ་པ་ཕག་གི་ལོ་ལ་གྲར་གསང་འདུས་གསན་
པའི་ཞར་ལ་དགེ་སྦྱོང་སངས་རྒྱས་ཆོས་རྒྱལ་ལ་དབང་མདོར་བསྟན་རང་གི་ཉམས་
མྱོང་དང་དཔེས་ནས་གསུངས། ཕྱིས་མི་མང་པོ་ལ་ཤུ་རེ་བ་རེ་གསུངས་པས་དགེ་
སྦྱོང་བ་ན་རེ་མི་ཁྲིད་མ་ཉན་པ་དང་ལྷན་དུ་རྒྱུད་ཞུ་བ་འདི་ཐན་ཆེ་བ་ཅིག་འདུག་
ཟེར། བཞི་བཅུ་རྩ་གཅིག་པ་ཆུ་ཕོ་བྱི་བའི་ལོ་(1432ལོ) ལ་རྩེས་ཐང་གི་ཤར་
ཁང་དུ་རྔོ་ཐོག་པ་སློབ་དཔོན་ཆོས་རྒྱལ་ལ་སོགས་པ་གསུམ་གྱིས་གསོལ་བ་བཏབ་
ནས། ཆོས་རྗེ་རིན་པོ་ཆེ་ནམ་པ་ལ་སོགས་པ་དགེ་བའི་བཤེས་གཉེན་མང་པོ་ལ།
དཔལ་དུས་ཀྱི་འཁོར་ལོའི་རྒྱུད་འགྲེལ་ལེགས་པར་གསུངས། དེ་རྗེས་ཆོས་རྗེ་
རིན་པོ་ཆེ་ནམ་པ་དང་སློབ་དཔོན་ཨཱ་ནནྡ་ལ་སོགས་པ་མང་པོ་ལ་ཕར་ཕྱིན་གྱི་བཤད་
པ་གནང་། ཆུ་མོ་གླང་གི་ལོ་ལ་རྒྱལ་བཟང་དུ་ཆོས་རྗེ་རིན་པོ་ཆེ་ནམ་པ་དང་།
ཆོས་རྗེ་བསམ་རིན་པ་ལ་སོགས་པ་ཁ་ཡར་ཅིག་ལ་དུས་འཁོར་རྒྱུད་འགྲེལ་གསུངས་།
དེནས་རྩེས་ཐང་ཤར་ཁང་དུ་ཆོས་རྗེ་རིན་པོ་ཆེ་ནམ་པའི་དྲུང་ནས་ལ་ཚད་མ་རྣམ་
འགྲེལ་གྱི་རང་འགྲེལ་བཞུད་དུ་མཛད་ནས་བཤད་པ་རྒྱས་པར་གནང་བ་སོགས།
ལོ་དེ་ནས་ས་ཕོ་རྟའི་བར་དུ་ཆོས་མང་དུ་གསུངས། ཆོས་རྗེ་རིན་པོ་ཆེ་ནམ་པའི་
ཞལ་སྔ་ནས་ལ་བཤད་པ་དང་ལུང་དང་འབེལ་བའི་བཀའ་མཆིད་ཀྱིས་གཏན་ལ་
འབེབས་པའི་ཆོས་སྒོ་མཐའ་དག་ནས་སྩལ། ས་ཕོ་རྟའི་ལོའི་དཔྱིད་སོས་བཙན་
ཐང་གི་ཆོས་འཁོར་གྲོལ་ནས་བསམ་གཏན་གླིང་དུ་དམར་སྟོན་རྒྱལ་མཚན་འོད་ཟེར་
བའི་གསུང་ནས། བདག་འདིར་འཚོགས་ཀྱི་དགེ་བཤེས་ཀྱི་ནང་ནས་དྲང་པ་ཁྱེད་
136



ལ་གུས་པ་ཅིག་བྱུང་བ་ཡིན། ཆོས་རྗེ་པཎ་ཆེན་ནས་རྒྱུད་པའི་སྦྱོར་དྲུག་ཅིག་ཞུ་
གསུངས་བས་ཕུལ། རྟ་ལོ་དེའི་དགུན་དྭགས་པོ་སྐུ་རབ་ཏུ་ཁྲི་དཔོན་པ་ལ་དཔལ་
གསང་བ་སྙིང་པོའི་རྒྱུད་འགྲེལ་པ་དང་བཅས་པ་དང་། ལམ་རྣམ་བཀོད་ཀྱི་
བཤད་པ། དོང་སྤྲུགས་ཀྱི་དབང་གནང་། ལུག་ལོའི་དགུན་སྟོན་ཕུག་ཏུ་སློབ་
དཔོན་བསོད་བཀྲས་པ་ལ་རྣལ་འབྱོར་ཡན་ལག་དྲུག་པའི་ཁྲིད་ཡོངས་སུ་རྫོགས་པ་
དང་། སློབ་དཔོན་བསོད་བཀྲས་པ་ཨ་ཡ་ར་ཁྱི་ལ་སོགས་པ་ལ་དོང་སྤྲུགས་ཀྱི་
དབང་ དང་། འབྲུམ་ མདར་ གཤིན་ རྗེ་ གཤེད་ དམར་ པོའི་ དབང་ མཛད།
ལྕགས་མོ་བྱའི་དཔྱིད་ཡར་ལུང་སྣ་མོ་ཆོས་རྫོང་དུ་བཞུགས་ནས། ཆོས་རྗེ་རིན་པོ་
ཆེན་མ་པའི་ཞལ་སྔ་ནས་དང་། ཆོས་རྗེ་རིན་པོ་ཆེ་ལོ་ཆེན་དང་། སྡེ་སྣོད་
འཛིན་པ་མགོན་པོ་རྒྱལ་མཚན་པ་དང་། ཆེན་པོ་བསོད་ནམས་ཡེ་ཤེས་པ་ལ་
སོགས་པའི་དགེ་བའི་བཤེས་གཉེན་མང་པོ་ལ་ཕར་ཕྱིན་གྱི་བཤད་པ་ལ་སོགས་པ་
ལེགས་པར་གནང་། ཆོས་དུས་མ་ཡིན་པའི་གནས་སྐབས་ཐམས་ཅད་དུ་ཡང་
འབེལ་གཏམ་ལ་བརྟེན་ནས་སྔགས་མཚན་ཉིད་ཀྱི་ཟབ་པ་དང་རྒྱ་ཆེ་བའི་ཆོས་ཀྱི་སྒོ་
མཐའ་དག་དབྱེ་བར་མཛད། འཕགས་ཆེན་བསོད་ནམས་དར་བ་དཔོན་སློབ་ཁ་
ཅིག་ཕེབས་ནས་ཕར་ཕྱིན་གསུང་བའི་ཆོས་གྲྭར་བཞུགས་ནས་གསན། དེའི་སྟོན་
མཇུག་སྣེའུ་གདོང་སྣང་དྲུང་ཁྲུར་བསོད་ནམས་རྒྱལ་མཚན་པ་སྣེའུ་གདོང་གི་གཉེར་
སོ་ན་བཞུགས་པ་ལ་ཕུར་པ་མན་ངག་དྲུག་པ་ལ་སོགས་པའི་དབང་གནང་། དེའི་
དགུན་ཡིད་བཟང་རྩེར་དྲུང་ནས་ཀྱིས་གསོལ་བ་བཏབ་པས་རྣལ་འབྱོར་ཡན་ལག་
དྲུག་པའི་ཁྲིད་གནང་བ་དང་དུས་མཚུངས་སུ་ཆོས་རྗེ་རིན་པོ་ཆེ་ནམ་པ་ལ་སྦྱོར་དྲུག་
གི་ཁྲིད་སྩལ། དེའི་ཚེ་དགེ་བཤེས་བཀྲས་བཟང་གིས་ཁྲིད་ཞོར་ཡང་དང་ཡང་དུ་
ཞུས་ནའང་། སྣོད་དང་མི་ལྡན་པར་གཟིགས་ནས་གསུང་འཇམ་པོས་བཟློག་པར་
137



མཛད། རྩེས་ཐང་གི་དགེ་བའི་བཤེས་གཉེན་སྡེ་སྣོད་འཛིན་པ་ཤིན་ཏུ་མང་པོ་ལ་
དཔལ་དུས་ཀྱི་འཁོར་ལོའི་དབུ་ཞབས་ཀྱི་དོན་ཐམས་ཅད་ཟིན་ཐུན་དུ་གནང་།
ཆུ་ཕོ་ཁྱིའི་ལོ་དཔྱིད་ཟླ་འབྲིང་པོ་ནས་ཆོས་ཀྱི་རྒྱལ་པོ་གྲགས་པ་འབྱུང་གནས་པའི་
བཀའ་ལུང་གིས་རྒྱལ་བཟང་དུ་དགེ་འདུན་རྣམས་ལ་ཕོགས་དང་མང་སྐོལ་ལ་སོགས་
པའི་མཐུན་པའི་རྐྱེན་བཟང་པོ་སྦྱར་ནས། སློབ་དཔོན་རིན་པོ་ཆེ་ཡེ་ཤེས་རྒྱ་མཚོ་
བའི་དྲུང་ནས་གཙོ་བོར་གྱུར་པའི་དགེ་བའི་བཤེས་གཉེན་སྡེ་སྣོད་འཛིན་པ་ཤིན་དུ་
མང་བའི་དཔེ་འགྲེམས་དགུ་བཅུ་རྩ་ལྷག་པ་ཞིག་ལ། དཔལ་དུས་ཀྱི་འཁོར་ལོའི་
རྒྱུད་འགྲེལ་ཆེན་དྲི་མེད་འོད་དང་བཅས་པ་ཤོང་འགྱུར་གྱི་སྟེང་ནས་བཤད་པ་
ཡོངས་སུ་རྫོགས་པ་དང་། དེའི་ཞོར་ལ་དགེ་བའི་བཤེས་གཉེན་རགས་བསྡུས་
ཅིག་ལ་མངོན་རྟོགས་རྒྱན་འགྲེལ་པ་དང་བཅས་པའི་བཤད་པ་ལེགས་པར་གནང་
དེ་རྗེས་ཀྱི་ཆུ་མོ་ཕག་ལ་སློབ་དཔོན་ཨཱནནྡ་པ་ལ་སོགས་པའི་དགེ་བའི་བཤེས་གཉེན་
མང་པོ་ལ་བརྟག་གཉིས་ཀྱི་བཤད་པ་དང་དུས་མཚུངས་མདོ་སྡེ་རྒྱན་གྱི་བཤད་པ་
མཛད། སློབ་དཔོན་ཨཱནནྡ་པས་རྒྱུད་གསུམ་གསང་བ་འདྲ་བ་ཅིག་བརྟག་གཉིས་
ལའང་བརྩོམ་པར་གསོལ་བ་བཏབ་སྟེ་མ་གྲུབ་གསུང་། རྩིས་ལ་འཁྲུལ་པ་སེལ་བ་
ཡང་ལོ་དེ་ལ་བརྩམས། དབུ་མ་འཇུག་པའི་ཊི་ཀ་རྩོམ་པ་མཛད་པའི་ཚེ་འཕགས་
པ་བསོད་བཀྲས་ན་རེ་རྩོམ་བསྟན་དེ་གཟབས་ནས་བྲི་བ་ཞུ། དེ་ལ་གཞན་
བཞེངས་མཁན་ཨེ་ཡོང་མི་ཤེས་སོ་ཟེར་བས། ཊི་ཀ་བསྐུལ་མཁན་གྱི་གཏམ་གྱི་ལ་
ཉེ་ཞན་དགོངས་ནས་བརྩོམ་འཕྲོར་སྐྱུར། དེ་རྗེས་གཞན་གྱིས་བསྐུལ་ནས་བརྩོམ་
པར་བརྩམས་པ་ན། དང་པོའི་རྟེན་འབྲེལ་གྱིས་ཐུགས་ལ་མི་འཆར་བ་འདུག་
གསུང་། དེའི་དགུན་ཁམས་ནས་སྒོམ་སྡེའི་དགེ་བཤེས་དབང་ཕྱུག་ལེགས་པ་ཞེས་
བྱ་བས་ཞབས་ལ་གཏུགས་ནས་ཁོང་ལ་གསང་སྙིང་ལ་སོགས་པའི་རྙིང་མའི་སྐོར་
138



མང་དུ་གསུངས། རྒྱུད་གསུམ་གྱི་གསང་བ་རྣམ་པར་ཕྱེ་བའི་བཤད་པ་ཡང་
མཛད། ཆོས་ཐུན་གྱི་དུས་མིན་མ་ཡིན་པའི་བར་སྟོངས་རྣམས་སུ་འབེལ་གཏམ་
མང་དུ་གནང་བས་ཁོང་ཡང་ཤེས་རབ་ཆེ་ཞིང་ཞེ་བཞུན་པའི་སྟོབས་ཀྱིས་ཟབ་པ་
དང་རྒྱ་ཆེ་བའི་ཆོས་སྒོ་མཐའ་དག་ལ་ཤེས་པའི་སྣང་བ་ཆེན་པོ་སྐྱེས་ནས་དུས་རྟག་
པར་དྲི་གཏུག་འབའ་ཞིག་བྱེད། ཁོང་ན་རེ་ཁྱེད་ལ་མཁས་པ་འདི་འདྲ་བའི་སྐུ་
ཡོན་ཏན་འོང་བ་འཆད་ཉན་མ་མཛད་པར་འགོལ་ས་རྣམས་སུ་བཞུགས་ནས་གསུང་
རབ་ལ་ལེགས་པར་སྦྱངས་པས་བྱུང་བར་འདུག་ཟེར། རྙིང་མའི་སྐོར་གསུང་དུས་
འབེལ་གཏམ་གྱི་སྐབས་སུ། རོང་ཟོམ་ཆོས་བཟང་གི་འཆད་ལུགས་དང་བཞེད་པ་
རྣམས་ལ་ཐུགས་རྩིས་ཆེ་བར་མཛད་པས་ཁོང་ན་རེ། རོང་ཟོམ་འདི་ད་ཙམ་གྱི་
མཁས་པ་ཆེན་པོར་མ་བསམས་ངེད་ཀྱི་ཁམས་ནའང་ཁོང་གི་བརྩོམ་པ་མང་དུ་ཡོད་
ཟེར། ཁོང་གི་དད་པ་དང་ཁམས་གཤིས་དང་ཡོན་ཏན་དང་ཤེས་རབ་རྣམས་ལ་
ཐུགས་ཤིན་ཏུ་དགྱེས། ཁོང་ལ་རྒྱུད་གསུམ་གསང་བ་གསུངས་པའི་ཚེ། རི་
ཅིག་ནས་ཆུ་བོ་ཧ་ཅང་ཆེ་བ་མ་ཡིན་ཆུང་ངུ་ཡང་མིན་པ་ཞིག་བབ་ནས་དེའི་རྒྱུན་མ་
ཆད་པར་ཕྱིའི་རྒྱུ་མཚོ་ཆེན་པོར་འདྲེས་འགྲོ་བའི་མནལ་ལམ་ཅིག་ཀྱང་བྱུང་བས་དེ་
འཕྲིན་ལས་ཀྱི་རྟགས་སུ་འདུག་གསུངས། ཁོང་གི་ཞར་ལ་གུང་རུ་དབོན་པོས་
ཀྱང་གསང་སྙིང་སྤར་ཁབ་ལམ་རྣམ་བཀོད་རྣམས་ཞུས། ཁོང་གིས་ཅི་ཡང་མ་གོ་
བ་ལ་དབང་ཕྱུག་ལེགས་པ་ན་རེ། ཁྱེད་དེ་ཙུག་མ་བྱེད། འདི་དབུས་གཙང་གི་
མཁས་པ་ཆེན་པོ་རྣམས་བཞུགས་པའི་འཕྲང་དུ་འདུག་པ་ཟེར། དེ་རེས་ཆོས་
གཏོར་གཙུགས་ནས་ཉིན་རེ་བཞིན་སྒྲོན་པ་ལ་འབུ་དུམ་ཅིག་བྱུང་བས། དེ་ཕྱིན་
ཆད་ཆོས་གཏོར་ཉིན་རེ་བཞིན་བཤམས་ནས་ཆོས་ཐུན་གྲོལ་འཕྲལ་དུ་གཤེགས་པར་
མཛད་པ་ཡིན། དེའི་སྐབས་ཤིག་ན་སྐུ་མཚམས་དམ་པར་བཞུགས་པ་ཅིག་ལ་
139



ཆོས་རྗེ་འཕགས་ཆེན་བསོད་ནམས་དར་བ་དགེ་འདུན་དང་བཅས་པ་ཕྱག་འབུལ་དུ་
བྱོན་པས་དེ་མ་ཁད་མ་འཇལ་བར་དཔོན་སློབ་སྐྱམ་གྱི་བྱ་འུག་མ་ན་བཞུགས་པའི་
སར་སྐུ་མཚམས་ དཀྲོལ་ནས་ཕེབས། དགེ་འདུན་རྣམས་ལ་མང་ཇ་སྐོལ།
འཕགས་ཆེན་པའི་གསུང་ནས་རྙིང་མ་བ་ལ་ཀ་དག་དང་ལྷུན་གྲུབ་ཟེར་བའི་ཆོས་
སྐད་འདུག་པ་ཅི་ལ་ཟེར་བ་ལགས་གསུངས་བས། དེའི་ལན་ལེགས་པར་བཏབ།
ཤིང་ཕོ་བྱི་བའི་ལོ་ཟླ་བ་གསུམ་པའི་ནང་དུ་ཆོས་རྗེ་སེམས་དཔའ་ཆེན་པོ་མཇལ་དུ་
མདོ་སྔགས་གླིང་དུ་ཕེབས་ནས་སྐུ་མདུན་དེའི་དགེ་བའི་བཤེས་གཉེན་དཀའ་བཞི་བ་
ཆོས་རྒྱལ་བ་ལ་སོགས་པ་དང་འབེལ་གཏམ་མང་དུ་མཛད། སེམས་དཔའ་ཆེན་
པོའི་གསུང་ནས་ཁྱེད་ལ་ཙན་དན་གྱི་ཕྲེང་བ་ཅིག་ཡོད་ན་སློང་གསུང་བས་ཕྱིས་
གཅིག་འབུལ་དུ་བསྐུར་བས་ཐུགས་དགྱེས་པར་བྱུང་། སྐུ་ལུས་ཀྱི་འབྱུང་བ་
རྣམས་བསྡུས་པས་ཡུན་དུ་མི་བཞུགས་པར་འདུག་ཅེས་སྨྲས་ཏེ། དེ་རྗེས་ཟླ་བ་
བདུན་པ་ལ་གཤེགས་གསུང་། དེ་ནས་འཕྱོས་ཀྱི་ཕུ་འཇལ་རྫོང་དུ་བཞུགས་ནུབ་
ཅིག་འཇའ་དཀར་པོ་གཟིགས་པས་འདི་མཐོང་བ་འཆི་ལྟས་སུ་བཤད་དགོངས་པ་
བྱུང་སྟེ་ཕྱིས་གོང་ནས་གཤེགས་པའི་ལྟས་སུ་འདུག་གསུང་། དེའི་སྟོན་སྲིན་ལུང་
དུབཞུགས། དེ་ནས་སྣེའུ་གདོང་རྩེར་ཕེབས་པ་ན་གོང་གི་བཀའ་ལུང་ལ་ཁར་
སང་བར་ངེད་ཀྱིས་ཕྱག་ཆེན་ཞུས་པ་ཡིན་པས་དོ་ནུབ་ཕྱག་རྒྱ་ཆེན་པོའི་འབེལ་
གཏམ་གྱིས་གསུང་ནས་དགེ་བའི་བཤེས་གཉེན་རྣམས་ཀྱིས་འབེལ་གཏམ་མཛད་
པའི་ཚེ་བདག་ད་ལྟར་ཞལ་སེ་ལྷག་གེ་བ་འདི་ཁ་ཕྱག་རྒྱ་ཆེན་པོར་འདོད་པ་ཡིན་བྱས་
པས་ཁ་ཅིག་དེ་ལ་མ་ཤེས་པར་ངན་དུ་སྨྲ་བ་ཡང་བྱུང། དེ་ནས་གོང་ནས་སྙུང་
ནས་རེ་ཤིག་གི་བར་དུ་རྩེར་བཞུགས། དེ་རྗེས་བསམ་གཏན་གླིང་དུ་སྐུ་མཚམས་
མཛད། གླང་ལོ་ལ་འཇུ་ལྷ་ཁང་སྟེངས་སུ་བཞུགས། སྟག་ལོ་ལ་ཡིད་བཟང་
140



རྩེར་ཚིག་གསལ་ནག་འབྱམ་གྱི་བཤད་པ་ལེགས་པར་གནང་། དེའི་སྟོན་དབུ་མ་
ལ་འཇུག་པའི་བཤད་པ་དགེ་བའི་བཤེས་གཉེན་མང་པོ་ལ་གསུངས། ཆོས་རྗེ་
རིན་པོ་ཆེ་ལོ་ཆེན་པའི་ཞལ་སྔ་ནས་ལ་བརྟག་གཉིས་ཀྱི་བཤད་པ་གནང་བས་ཁོང་
གིས་གསང་ སྔགས་ ཀྱི་སྐུ་ཡོན་ཏན་ གྱི་ གཞི་དེར་ ཐིངས་ པ་ ཡིན་ གསུང་ཞིང་།
སྐབས་འདི་སྐོར་དུ་རྩེ་ཐང་ནས་དྲུང་གདན་ས་བ་སྐུ་ཁམས་མ་བདེ་བས་དེའི་བྱིན་
བརླབས་ལ་ཕེབས་དགོས་གསུངས་ནས། ཆོས་རྗེ་རིན་པོ་ཆེ་ལོ་ཆེན་གྱིས་ལྗང་ཕོ་
བྲང་དུ་བྱོན་པ་ལ་དང་པོར་ཤར་ཁང་དུ་བཞུགས་ནས་སློབ་གཉེར་མཛད་ལུགས།
མཆེད་གྲོགས་རྣམས་ཀྱི་ཐད་དུ་འགྲོགས་ཚུལ། དེ་ནས་སྐུ་ཡོན་ཏན་བཅད་རབས།
དེ་རྗེས་རྒྱ་དུར་དུ་བཞུགས་པ་ལ་སོགས་པ་རྒྱས་པར་བསེད་ཅིང་དེའི་ཞབས་ཏོག་ག་
ན་འགྲུབ་གསུངས་པས་ཆོས་རྗེ་ལོ་ཆེན་པ་ཁོང་རྒྱུ་ཆུ་ལྷུག་པ་ཅིག་བྱུང་བ་ཡིན་གསུང་།
ཡོས་ཀྱི་ལོ་ལ་ཆོས་རྗེ་རིན་པོ་ཆེ་ལོ་ཆེན་པའི་ཞལ་སྔ་ནས་ལ། དཔལ་དུས་ཀྱི་
འཁོར་ལོའི་རྒྱུད་འགྲེལ་ གྱི་ བཤད་པ་དང་ སེམས་ འགྲེལ་ སྐོར་རྣམས་ གནང་།
འབྲུག་ལོ་ལ་ལྗང་ཕོ་བྲང་དུ་བཞུགས་ནས་ཆོས་རྗེ་རིན་པོ་ཆེ་ནམ་པའི་ཞལ་སྔ་ནས་
དང་ཆོས་རྗེ་ལོ་ཆེན་པའི་ཞལ་སྔ་ནས་རྣམ་པ་གཉིས་གཙོ་བོར་གྱུར་པའི་ཕྱགས་ཕྱིར་
སློབ་དཔོན་གཞོན་དབང་པ་ཡང་ཚུད་ནས་དཔོན་སློབ་གསུམ་ལ་གསང་འདུས་
འགྲེལ་པ་སྒྲོན་གསལ་གྱི་བཤད་པ་དང་རིམ་སྔ་སྤྱོད་བསྡུས་རྣམས་གནང་སྟེ།
དེའི་ཚེ་ངས་ཁོང་གཉིས་ལ་རིན་པོ་ཆེ་ལྟ་བུའི་གང་ཟག་ཏུ་ངོས་བཟུང་ནས་ངེས་དོན་
གྱི་བཤད་པ་བྱ་རྒྱུ་ཐམས་ཅད་བྱས་པ་ཡིན། ངེས་དོན་གྱི་ཆོས་སྐད་ཞིབ་མོ་རྣམས་
གཞན་དུ་དེ་ཙམ་ཁྱབ་བརྡལ་ནས་བཤད་པ་མེད་གསུང་། དེ་རེས་སྔར་མ་
གསུངས་པའི་ཆོས་མང་དུ་གསུངས་ཡོད་པར་འདུག་ཟེར་བའི་གཏམ་ཡང་ཡོད།
དེའི་དབྱར་ནས་གདན་ས་ཐེལ་དུ་ཕེབས་ཁྲི་ཁང་འོག་མར་བཞུགས་ཏེ་གནས་འདི་
141



གཉིས་སུ་ཡེ་ཤེས་ཞབས་ལུགས་དང་། གསང་སྙིང་འགྲེལ་པ་ལམ་རྣམ་བཀོད་ཀྱི་
བཤད་པ་རྒྱས་པ། གཡུང་སྟོན་པའི་ཊི་ཀ་དགོངས་འདུས་ལ་སོགས་པའི་གསང་
སྔགས་རྙིང་མའི་སྐོར་མང་པོ་དང་བཅས་པ་ལེགས་པར་གསུངས། དེའི་སྟོན་
མཇུག་ཡིད་བཟང་རྩེར་རྩེ་ཐང་གི་སྡེ་སྣོད་འཛིན་པ་ཤིན་དུ་མང་བ་ལ་མངོན་རྟོགས་
རྒྱན་འགྲེལ་ཆུང་དང་བཅས་པའི་བཤད་པ་བརྒྱད་སྟོང་འགྲེལ་ཆེན་དང་ཉི་ཁྲི་སྣང་
བ་གཙོ་བོར་བཟུང་ནས་རྒྱ་ཆེན་པོ་གསུངས། གསན་པ་པོ་ཐམས་ཅད་ཆོས་བགྲོ་
བ་ལ་བརྩོན་པ་དང་ལྡན་པར་གྱུར། ཁྱད་པར་སྡེ་སྣོད་འཛིན་པ་ཆེན་པོ་ནམ་རིན་
པ་དཔོན་སློབ་པས་ལེགས་པར་བརྩིས་པས་སྐབས་བཞི་པ་ཡན་ལ་མི་གཞན་དང་
བཤད་སྲོལ་མི་གཅིག་པའི་གྲུབ་པའི་མཐའ་ཁྱད་པར་དུ་གྱུར་པ་ལྔ་བཅུ་རྩ་དྲུག་བྱུང་
ཟེར། ཆོས་ཇ་སྐོལ་མཁན་ཡང་སུམ་བཅུ་ཙམ་བྱུང་། ཚད་མ་རིགས་ཐིགས་ཀྱི་
བཤད་པ་ཡང་གནང་། སློབ་དཔོན་ནམ་མཁའ་ལེགས་པས་གསོལ་བ་བཏབ་ནས་
དཔལམཁའ་སྤྱོད་པའི་ཆོས་དྲུག་ཆེན་མོ་གསུངས། དེའི་དཔྱིད་རིན་པོ་ཆེ་ཀུན་
བཟང་རྩེས་གསོལ་བ་བཏབ་པའི་ངོར་ལྷ་ཁང་སྟེངས་སུ་དགེ་བའི་བཤེས་གཉེན་མང་
པོ་ལ་རྒྱུད་གསུམ་གྱི་གསང་བ་རྣམ་པར་ཕྱེ་བའི་བཤད་པ་སྔོན་དུ་འགྲོ་བའི་དཔལ་
དུས་ཀྱི་འཁོར་ལོའི་རྒྱུད་འགྲེལ་གྱི་བཤད་པ་ཡོངས་སུ་རྫོགས་པ། སྤྱི་ཆོས་སུ་སྐུ་
སེར་ཤིན་ཏུ་མང་བ་ལ་པོ་ཏོ་བའི་བེའུ་བུམ་སྔོན་པོ་རྩ་འགྲེལ་དང་། བཤེས་གཉེན་
རྣམས་ལ་སེམས་འགྲེལ་སྐོར་གཞན་རྣམས་ཀྱང་གནང་། དེའི་དབྱར་སྨད་འཕྱོས་
ཀྱི་བདེ་བ་ཅན་དུ་དཔོན་སློབ་འགའ་ཞིག་གིས་བཞུགས་ཟབ་པ་དང་རྒྱ་ཆེ་བའི་
གསུང་སྒྲོས་ཀྱི་བདུད་རྩིས་བློ་གྲོས་ཀྱི་བུམ་པ་ལེགས་པར་བཀང་ནས་གཞན་ལ་རྗེས་
སུ་ཟློས་པ་པོ་སློབ་དཔོན་གཞོན་དབང་པ་དང་། ཐུགས་རབ་ཕུན་སུམ་ཚོགས་
ཤིང་དད་པ་དང་མི་གཞིས་ཞབས་ཀྱི་པད་མར་འདུད་པ་ལ་ཟོལ་མེད་པའི་ཀུན་དུ་
142



སྤྱོད་པ་ཅན་ཐར་གླིང་གདན་ས་བ་རྡོ་རྗེ་བསོད་ནམས་ལ་སོགས་པ་ལ། འགྲེལ་
ཆེན་དྲི་མེད་འོད་ཀྱི་རྒྱུད་ལ་མ་ཟུག་པ་ཡན་གྱི་མདོར་བསྡུས་རྣམས་ལ་མཛུག་ཁྲིད་
དང་། དགེ་བའི་བཤེས་གཉེན་ཨ་ཏི་ཤ་ལ་སོགས་པ་ལ་བསླབ་པ་ཀུན་ལས་བཏུས་
པའི་བཤད་པ་གནང་། དེའི་སྐབས་སུ་དཔོན་སློབ་འགའ་ཤས་ཀྱིས་གྲུབ་ཐོབ་
བསྲུང་བའི་སྒྲུབ་གནས་སྐྱི་ཚང་སྐྱི་མོ་བྲག་གཟིགས་སུ་བྱོན་པས་བྱིས་པ་ལོ་བཅུ་
གཅིག་ལོན་པ་ཞིག་འདུག་པ་ལ་དྲི་རྟོག་མང་དུ་གནང་བས་ཁོང་རང་གི་བླ་མ་གོང་མ་
རྣམས་ཀྱི་རྣམ་ཐར་ཐོར་རེ་བ་ཡང་ཞུ་རྒྱུ་འདུག གཞན་ཡང་དྲི་བཤད་མང་དུ་
མཛད་པས་ཁོང་ན་རེ་ལྷ་བསྒོམས་པ་འདིས་རང་འཁོར་བ་ལས་མི་གྲོལ་བ་འདྲ་ཟེར་
བས་ཡ་མཚན་ཞིང་བློས་མི་འཁྱུད་པའི་ཐུགས་དགོངས་འཁྲུངས། ཁྱོད་རང་ངའི་
ཕྱིར་ཕྱིན་པ་འཐད་གསུངས་པས་ཕྱིན་ཆོག་ཟེར་ནས་འགྲོ་གྲབས་བྱས་པས་ཁོང་རང་
གི་ཁུ་བོ་དེས་མ་བཏང་། དེས་རྗེས་སུ་རྟེན་འབྲེལ་ལ་གནོད་པར་བྱུང་གསུངས་སྟེ།
བྱིས་པ་དེ་ནི་ཕྱིས་ལྷུན་བདེ་རབ་འབྱམས་པ་ཡིན་ནོ། དེའི་དགུན་རྩེ་ཐང་དུ་རྒྱུད་
བླ་ཐོགས་མེད་འགྲེལ་ཆེན་གྱི་སྟེང་ནས་དགེ་བའི་བཤེས་གཉེན་མང་པོ་ལ་གསུངས།
ཕར་ཕྱིན་གྱི་དོན་བདུན་བཅུ་ཡན་ལ་བཤད་པ་དང། སྐབས་ཤིག་ལ་གསང་
འདུས་རིམ་ལྔའི་བཤད་པ་ཡང་གནང་། དགུང་ལོ་ལྔ་བཅུ་ལྔ་དགུ་པ་ལྕགས་ཕོ་
རྟའི་ལོའི་(1450ལོ)དཔྱིད་ཟླ་འབྲིང་པོ་ལ། དགེ་བའི་བཤེས་གཉེན་མང་པོ་ལ་
དབུ་མ་འཇུག་པའི་བཤད་པ་རྒྱས་པར་མཛད། འོལ་ཁའི་དུས་གཟིངས་ཀྱིས་བྱང་
སྲིད་མི་དཔོན་བསམ་རིན་པ་ལ་སྣེའུ་གདོང་དུ་ནག་ཐུག་སྲོག་དང་འབྲལ་བའི་ལུང་
བུད་པ་ལ་ཞུ་བ་མཛད་པས་སྲོག་བསྐྱབ་ཐུབ། ཆོས་རྗེ་རིན་པོ་ཆེ་ལོ་ཆེན་པའི་ཞལ་
སྔནས་བཙན་ཐང་དུ། རྗེ་བཙུན་བྱམས་པའི་གསེར་སྐུ་རབ་ཏུ་གནས་པ་མཛད་
པའི་ཚེ་ངས་ཀྱང་ཆོ་ག་འདྲ་བ་ཞིག་བྱེད་ལོ་ཙམ་བྱས། ཁོང་གིས་ཕྱག་རྡོར་འཆི་
143



བདག་འཇོམས་པའི་སྒོ་ནས་རབ་གནས་མཛད། ལྷ་ལ་ཡེ་ཤེས་པ་ཐུགས་ཀྱི་
སྟོབས་བསྐྱེད་ནས་འབེབས་ཤིང་འདུག་པས། ང་ལ་བྱིན་བརླབས་ལེགས་པར་
བབས་བྱུང་། དང་པོ་ནས་གཞན་དང་མི་མཉམ་པ་ཞིག་ཡོད་པ་ཡིན་གསུང་།
དེའི་དབྱར་སྟོད་ནས་དགེ་བའི་བཤེས་གཉེན་ཤིན་དུ་མང་པོ་ལ་བསླབ་པ་ཀུན་ལས་
བཏུས་པ། མདོ་སྡེ་རྒྱན། ཆེད་དུ་བརྗོད་པའི་ཚོམས། དཔའ་བོའི་སྐྱེས་
རབས། སྤྱོད་འཇུག་རྣམས་དང་། རྗེའི་ལམ་རིམ་ཆུང་བ་ཡང་གནང་། རྡོ་
རྗེ་འཛིན་པ་རྡོ་རྗེ་བཟང་པོ་བ་དང་ཆེན་པོ་བསོད་ཡོས་པ་ལ་སོགས་པའི་དགེ་བའི་
བཤེས་གཉེན་མང་པོ་ལ་བརྟག་གཉིས་ཀྱི་བཤད་པ་དང་གུར་དང་གདན་བཞིའི་ལུང་
ལ་སོགས་པ་མཛད། དེ་ནས་རྡོའི་མཐོང་སྨོན་དགོན་པར་ཕེབས་ནས། ཆེན་
པོ་དཔལ་འབྱོར་རྒྱ་མཚོ་བའི་དྲུང་དཔོན་སློབ་གཙོ་བོར་གྱུར་པའི་དགེ་བའི་བཤེས་
གཉེན་ཐོགས་ཤིག་ལ་དཔལ་དུས་ཀྱི་འཁོར་ལོའི་རྒྱུད་འགྲེལ་གྱི་བཤད་པ་ཤིན་དུ་
རྒྱས་པར་གསུངས། ཁོང་ལས་དྲི་བ་ལ་མཁས་པ་མེད་གསུང་ཤིན་དུ་དགྱེས་པར་
བྱུང་ཞིང་། དུས་དང་གནས་སྐབས་ཐམས་ཅད་དུ་འབེལ་གཏམ་ཁོ་ནས་དུས་
འདའ་བ་ཡིན། བེའུ་བུམ་སྔོན་པོ་ལ་སོགས་པ་གསན་ནས་ཁོང་རང་གི་གྲ་པ་
རྣམས་ལ་གསུང་བ་ཡང་མཛད། ལྕགས་མོ་ལུག་གི་ལོའི་དབྱར་ལྷ་ཁང་སྟེངས་སུ་
ཚོགས་པ་སྤྱི་པ་རྣམས་དང་སྐྱ་ནག་སུ་འོང་ལ། བཅོམ་ལྡན་རལ་གྲིས་བསྒྲིགས་
པའི་སྐྱེས་རབས་གསུངས། དེར་མཚན་མ་ངན་པ་ཅུང་ཟད་ཅིག་གཟིགས་ནས་
རིམ་གྱིས་རྩེས་ཐང་དུ་ཕེབས། སྟོན་མཇུག་འོན་གྱི་དཔལ་རིར་ཆོས་གསུང་བའི་
དགོངས་པ་གནང་བ་ཆབ་མ་འཕྲོད་ནས་སུམ་པ་གྲོང་དུ་ཆོས་གཞི་འཕོས་ནས་ཆེན་
པོ་དཔལ་འབྱོར་རྒྱ་མཚོ་བ་ལ་སོགས་པའི་དགེ་བའི་བཤེས་གཉེན་མང་པོ་ལ་གསང་
འདུས་འགྲེལ་པ་སྒྲོན་གསལ་དང་། རིམ་སྔ་དང་སྤྱོད་བསྡུས་ཀྱི་བཤད་པ། ཁ་
144



ཅིག་ལ་སྙིང་པོ་དོན་གསུམ་ཡང་གསུངས། དེའི་དགུན་ནས་ཆོས་སྡིངས་སུ་གཡུ་
ལོ་བཀོད་པར་སྐུ་མཚམས་ཤིན་དུ་དམ་པར་མཛད་དེ་སྤྲེའུ་ལོའི་དཔྱིད་ཀྱི་བར་
བཞུགས། སོས་ཀ་སྣེའུ་གདོང་རྩེར་ཕེབས་གོང་ནས་ཀྱི་བཞེད་པ་སྐོང་བའི་ཕྱིར་
ཟླ་གཉིས་ཙམ་བཞུགས། དབྱར་རྩེ་ཐང་དུ་དགེ་བའི་བཤེས་གཉེན་སྡེ་སྣོད་འཛིན་
པ་བརྒྱར་ཉེར་གཅིག་ལ་རྒྱུད་གསུམ་གྱི་གསང་བ་རྣམ་པར་ཕྱེ་བ་བཤད་པ་ཤིན་དུ་
རྒྱས་པར་གསུངས་ཤིང་། དགེ་འདུན་རྣམས་ཀྱིས་ཀྱང་སྐྱར་ཆག་ལ་དོ་དམ་ཆེན་
པོམཛད། ཆོས་དབྱིངས་བསྟོད་པ་གསར་འགྱུར་དང་། བཟང་སྤྱོད་སྨོན་ལམ་
ལ་བཤད་པ་གནང་། སྒྲོན་གསལ་པར་མ་ལ་འགྱུར་གསར་མཆན་དུ་བཏབ།
ཟླ་བ་བརྒྱད་པ་ནས་པཎ་ཆེན་རིན་པོ་ཆེ་སྤྱད་འདྲེན་དུ་གཙང་ཕྱོགས་སུ་ཕེབས་པའི་
ལམ་དུ་ཆོས་འབྲེལ་མང་དུ་གསུངས། བྱ་ལོའི་དབྱར་ར་ལྔ་རབ་འབྱམས་པ་
དཔལ་འོད་ལ་སོགས་པ་ལ་མཚམས་སྦྱོར་ལྔ་པའི་ས་རིས་བཏང་། གླིང་དཀར་
ཆོས་མཛད་པ་ལ་བྱང་ཆུབ་མཆོག་ཏུ་ཐུགས་བསྐྱེད་པ་སེམས་ཙམ་ལུགས་དང་དབུ་
མ་ལུགས་གཉིས་ཆོས་རྗེ་རྒྱལ་སྲས་པའི་ཆོ་གའི་སྟེང་ནས་དབོག་པར་མཛད། ཆུ་
མོ་བྱའི་ཟླ་བ་བཅུ་པ་ལ་རྩེས་ཐང་དུ་ཕེབས། དེའི་ཚེ་གླང་ཐང་སྤྱན་སྔ་ཀུན་དགའ་
རྡོ་རྗེ་བ་ལ་གསང་འདུས་སྒྲོན་གསལ་ གནང་ཞིང་། རྗེ་བཙུན་འཇམ་པའི་
དབྱངས་ཀྱི་རྗེས་སུ་གནང་བ་མཛད། ཁྱི་ལོའི་སྟོན་མཇུག་སྐྱམ་འཆད་པ་སྟེངས་
སུ་ཆོས་རྗེ་རིན་པོ་ཆེ་ནམ་པའི་ཞལ་སྔ་ནས་གསོལ་བ་བཏབ་ནས་བསླབ་པ་ཀུན་ལས་
བཏུས་པ་དང་། སྤྱོད་འཇུག་གི་བཤད་པ་ཡང་གནང་། དེའི་དགུན་མཇུག་
ཆོས་ཀྱི་རྗེ་རིན་པོ་ཆེ་སྤྱན་སྔ་དཔལ་ངག་གི་དབང་ཕྱུག་གདན་ས་ཐེལ་གྱི་ཁྲི་ཐོག་ཏུ་
སྤྱན་དྲངས་པའི་མོ་ལ་བ་མཛད། དྲུག་བཅུ་རྩ་བཞི་པ་ཤིང་མོ་ཕག་གི་དཔྱིད་སྐྱམ་
གྱི་འཆད་པ་སྟེངས་སུ་དཔལ་ཀུན་བཟང་རྩེ་པ་གཙོ་བོར་གྱུར་པའི་དགེ་འདུན་སུམ་
145



བཅུ་ཙམ་ལ་གསང་འདུས་འགྲེལ་པ་སྒྲོན་གསལ་གྱི་བཤད་པ་དང་། སོས་ཀ་བེའུ་
བུམ་སྔོན་པོ་གསུངས། དབྱར་རྡོ་རྗེ་འཛིན་པ་རྡོར་བཟང་པ་དང་། སྡེ་སྣོད་
འཛིན་པ་བློ་གྲོས་སེང་གེ་དང་བསོད་ནམས་དཔལ་ལྡན་ལ་སོགས་པའི་མང་པོ་ལ་
གསང་འདུས་སྒྲོན་གསལ་གྱི་བཤད་པ་དང་། ལྷ་བཙུན་བསོད་ནམས་དཔལ་ལྡན་
པ་ལ་སོགས་པ་ལ་སྤྱོད་བསྡུས་སྒྲོན་མ་གནང་། དེའི་སྟོན་སྨིན་རི་བ་བླ་མ་བསྟན་
པ་རྒྱལ་མཚན་པ་དཔོན་སློབ་བྱོན་ནས་ལམ་སྙིང་པར་གསུམ་ཟླ་བ་ཕྱེད་ལ་ཐོན་པའི་
བཤད་པ་ཞུ་གསུང་བས་ཞག་བཅུ་ལ་བཤད་པ་རྒྱས་པ་གྲུབ། ཕག་ལོའི་དགུན་
བསྙེན་པར་རྫོགས་པ་མང་པོའི་ལས་སློབ་ཀྱང་མཛད། བྱི་བ་ལོའི་དཔྱིད་རྩེས་
ཐང་དུ་དཀའ་བཅུ་བ་ནམ་རྒྱལ་གཙོ་བོར་གྱུར་པ་ལ་དབང་མདོར་བསྟན་གྱི་བཤད་
པ་ཟླ་བ་ཕྱེད་ཀྱི་བར་དུ་གསུངས། ཡང་དགོན་པའི་བར་དོ་འཕྲང་སྒྲོལ་གྱི་ཁྲིད་
ཀྱང་གནང་། དེའི་དབྱར་སོས་བླ་མ་བསྟན་པ་རྒྱལ་མཚན་པས་སྤྱན་དྲངས་ནས་
སྨིན་རིས་སུ་ཕེབས་ནས་དགེ་བཤེས་མང་པོ་དང་ཁྲིད་ཐོབ་ཀྱི་བན་མོ་བརྒྱ་སྐོར་རེ་ལ།
དཔལ་དུས་ཀྱི་འཁོར་ལོའི་རྒྱུད་འགྲེལ་གྱི་བཤད་པ་དང་། བརྟག་གཉིས་ཀྱི་རྡོ་རྗེ་
སྙིང་འགྲེལ་གནང་། ཚོགས་ཆོས་ཉིན་གཅིག་གསུངས། གྲ་པ་ཐམས་ཅད་
ཐུགས་དད་ཅིང་ཞབས་ཏོག་ཀྱང་མང་དུ་ཞུས། དེའི་སྟོན་སྐྱམ་གྱི་འཆད་པ་
སྟེངས་སུ་བཞུགས་དུས་སྨན་ཅིག་ཏུ་ཞི་བྱེད་སྐོར་རྣམས་གསན་པར་བཞེད་ནས་ཡར་
རྒྱབ་དུ་དེའི་བར་གྱི་སྦྱིན་བདག་ཞུ་བ་དང་ཆོས་ཀྱི་སྙན་ཞུས་འབུལ་བ་ལ་འཕགས་པ་
བསོད་བཀྲས་པ་བཏང་བས་རྟེན་འབྲེལ་ལེགས་པར་འགྲིག སྨན་གཅིག་ཏུ་ལམ་
ལྔའི་ཁྲིད་གྲོལ་རྙིང་ལུང་ལ་ཟུག་པའི་དུས་སུ་སྔ་དྲོ་བླ་མ་ཀུན་དགའ་རྡོ་རྗེ་བ་དང་།
འཚོ་བྱེད་ཆོས་དཔལ་བ་ལ་སོགས་པ་མང་བོ་ལ་གཡུང་སྟོན་པའི་ཊི་ཀའི་སྟེང་ནས་
གསང་སྙིང་གི་བཤད་པ་དང་། ཉིན་ཅིག་ཆོས་རྗེའི་ཁྲི་ལ་བཞུགས་ནས་ཚོགས་
146



ཆོས་ཀྱང་གསུངས། དེ་རྗེས་ཆོས་རྗེ་སྨན་གཅིག་པ་རང་གིས་གཙོ་མཛད་པའི་
དགེ་བའི་བཤེས་གཉེན་མང་པོ་ལ་སྒྱུ་འཕྲུལ་ཞི་ཁྲོ་དང་། སྒྲོལ་མ་ལྷ་བཅུ་བདུན་མ་
ཆོས་རྒྱལ་འཕགས་པའི་ཡིག་ཆའི་སྟེང་ནས་དབང་ལ་སོགས་པ་གནང་། བླ་མ་
ཀུན་དགའ་རྡོ་རྗེ་བས་གསོལ་བ་ནན་ཏན་དུ་བཏབ་ནས་ཡང་དག་གི་དབང་གནང་
བར་བརྩམས་པའི་ནུབམོ། རྩ་བ་དང་རྒྱུད་པའི་བླ་མ་རྣམས་ནམ་མཁར་བྱོན་པ་
ཐམས་ཅད་ན་བཟའ་ངན་ཞིང་བཞུགས་ཚུལ་སྣ་ཚོགས་པ་ཅིག་མནལ་ལམ་དུ་བྱུང་
ནས་མམཛད། དེར་བཞུགས་པའི་དགེ་བའི་བཤེས་གཉེན་ཆེན་པོ་དང་སྒོམ་ཆེན་
ཕོ་མོ་དང་ཉ་མ་ཐམས་ཅད་བྱིན་རླབས་མི་ཐོབ་པ་ཙམ་དུ་ཞུ། དད་ཅིང་གུས་པར་
བྱུང་ངོ། མེ་མོ་གླང་གི་དབྱར་རྩེས་ཐང་དུ་བཞུགས། དེའི་སྟོན་སྣེའུ་གདོང་
ནང་སོ་ནས་སྦྱིན་བདག་དང་དོ་དམ་ཆེན་པོ་མཛད། མཁན་ཆེན་ཀུན་དགའ་
རྒྱལ་མཚན་པ་གཙོ་བོར་གྱུར་བའི་དགེ་བའི་བཤེས་གཉེན་མང་པོ་ལ་ས་ཕུར་ལྷ་ཁྲའི་
དབང་དྲག་པོ་བསྒྲལ་དབང་དང་བཅས་པ་གནང་། དེའི་ཚེ་དཀྱིལ་འཁོར་གྱི་
སྟེང་དུ་འབུ་ཕྱིན་པའི་རྗེས་ཐལ་མར་ཡོད་པ་བྱུང་བ་སྦྱིན་བདག་ལ་ལྟ་བར་འདུག་
གསུང་། དགུང་ལོ་དྲུག་བཅུ་རྩ་བརྒྱད་པ་ས་མོ་ཡོས་ཀྱི་སྟོན་རྡོ་རྗེ་འཛིན་པ་རྡོར་
བཟང་པས་གསོལ་བ་བཏབ་ནས་ཡིད་བཟང་རྩེར་སྡེ་སྣོད་འཛིན་པ་ཆེན་པོ་བློ་གྲོས་
སེང་གེ ཆོས་འཕེལ་བཟང་པོ། ཡོན་ཏན་རྒྱ་མཚོ། བསོད་ནམས་དཔལ་
ལྡན། གཞོན་ནུ་དབང་ཕྱུག བླ་མ་བསྟན་པ་རྒྱལ་མཚན་པ་ལ་སོགས་པ་
རྣམས་ཀྱང་སྐུ་མཚམས་སུ་བཅུག་ནས། ཐོག་མར་གསང་འདུས་རིམ་ལྔའི་བཤད་
པ་ཤིན་དུ་རྒྱས་པ། དེ་ནས་འགྲེལ་པ་སྒྲོན་གསལ་གྱི་བཤད་པ་ཞིབ་པར་གསུངས།
དེ་གྲོལ་འཕྲལ་དུ་བླ་མ་བསྟན་པ་རྒྱལ་མཚན་པས་གསོལ་བ་བཏབ་ནས། སྒྱུ་
འཕྲུལ་ཞི་ཁྲོ་དང་དོང་སྤྲུགས་ཀྱི་དབང་གནང་། ཆོས་རྗེ་རིན་པོ་ཆེ་ལོ་ཆེན་གྱིས་
147



མཆོད་གཡོག་ཕལ་ཆེར་བ་མཛད། དབང་ཞུ་ཡང་ཆོས་ཀྱི་རྗེ་རིན་པོ་ཆེ་ནམ་པའི་
ཞལ་སྔ་ནས་དང་། ཆེན་པོ་དཔལ་འབྱོར་རྒྱ་མཚོ་བ་དང་། བུ་ཚལ་བའི་ལྷ་
བཙུན་པ་ལ་སོགས་པ་ཤིན་དུ་མང་བར་འདུས། འབྲུག་གི་ལོ་ལ་རྡོ་རྗེ་འཛིན་པ་རྡོ་
རྗེ་བཟང་པོ་བས་གསོལ་བ་བཏབ་ནས། བརྟག་པ་གཉིས་པའི་སྤྱི་བཤད་དང་
གཞུང་དོན་རྒྱ་ཆེན་པོ་གསུངས། འཇམ་དཔལ་གསང་ལྡན་རྔོག་པའི་ཊི་ཀ་དང་
བཅས་པ་དང་། མཚན་བརྗོད་འགྲེལ་པ་སྔགས་དོན་རྣམ་གཟིགས་ཀྱི་སྟེང་ནས་
བཤད་པ། ཇོ་བོའི་ཆོས་ཆུང་བརྒྱ་རྩ་ལ་སོགས་པ་མང་དུ་གསུངས། སྟོན་མ་
དབྱར་གྱི་དུས་སུ་དཔལ་ཀུན་བཟང་རྩེ་པ་ལ་སྒྱུ་འཕྲུལ་ཞི་ཁྲོའི་དབང་ལེགས་པར་
གནང་། དེའི་དགུན་འབྲུག་པ་རིན་པོ་ཆེ་ཀུན་དགའ་དཔལ་འབྱོར་ལ་པཎ་ཆེན་
རིན་པོ་ཆེའི་ལུང་བསྟན་ལ་དུས་འཁོར་འདིར་ཞུས་གསུང་བ་ཡོད་པ་ཡིན་ཟེར་ཏེ་
ཕེབས། བཀུར་སྟིས་མཉེས་པར་མཛད། ཁོང་དཔོན་སློབ་མང་ཞིང་ཡུན་དུ་
བཞུགས་པ་དཀའ་བ་དང་། དུས་ཀྱང་དགུན་ཉི་མ་ཤིན་དུ་ཐུང་བའི་དུས་ཡིན་
པས་ཆོས་གསན་མཁན་ཐམས་ཅད་སྐུ་མཚམས་སུ་བཅུག གདན་གཅིག་ཚ་
བཞེས་གྲོལ་འཕྲལ་དུ་ཉི་མ་མ་ནུབ་ཀྱི་གོང་ཙམ་དུ་གྲོལ་བའི་ཆོས་ཐུན་ཤིན་ཏུ་ཆེ་བར་
གསུངས་པས་ཡུན་ཟླ་བ་གཉིས་ལ་བཤད་པ་རྫོགས་པར་མཛད། སྐབས་འདིར་
སྟག་ལུང་ནས་ཆོས་རྗེ་རིན་པོ་ཆེའི་བཀའ་ཤོག་དཔོན་གཉེར་ཆེན་པ་དང་མཇལ་སྣ་
བལ་སོགས་པས་ཁྱེར་བ་ལ། སྟག་ལུང་ཕེབས་པ་ཞུ། ངེད་ཆོས་ཞུ་བ་ཡིན།
ད་ལན་གཉེར་ཚང་པ་དང་ལྷན་དུ་ཕེབས་སྟབས་ཀྱང་བདེ་གསུང་བ་ལ། དཔལ་
ལྡན་རྒྱལ་བའི་རབས་ཏེ་ཁ་ན་མ་ཐོ་མེད། མང་དུ་གསན་པའི་ཆུ་བོས་མི་ངོམས་རྒྱ་
མཚོ་ཆེ། འགྲོ་བའི་བླ་ན་གདུགས་དཀར་བཞིན་དུ་རྣམ་མཛེས་པ། དམ་པའི་
ཆོས་ཀྱི་ལས་ལ་རྗེར་གྱུར་ཞབས་དྲུང་དུ། ཞེས་བྱ་བ་ལ་སོགས་པའི་ཞུ་ཡིག་ད་ལན་
148



ཆོས་འཕྲོར་ཡོད་པས་མ་སླེབ་ཕྱིས་འབྱོན་ཞེས་པ་ཕུལ། དུས་འཁོར་ཐོན་འཕྲལ་
དུ་སེམས་འགྲེལ་སྐོར་གཞན་རྣམས་དང། གྲུབ་པ་སྡེ་བདུན་དང་། ཀྱེ་རྡོར་
སྒྲུབ་ཐབས་མེ་ཏྲི་བ་དང་སྒྲ་གཅན་གསང་བས་མཛད་པ་ལ་སོགས་པ་ཤིན་དུ་མང་བ་
དང་། རྣམ་སྣང་མངོན་བྱང་གི་རྒྱུད་ཀྱིས་བཤད་པ་བསྡུས་དོན་འགྲེལ་པའི་དོན་
སྐམ་བཤད་དུ་གསུངས། ཐ་ན་ཐིག་ཚུན་ཆད་ལེགས་པར་སློབ་པ་གནང། དོ་
ཧ་སྐོར་གསུམ། ཕྱག་རྡོར་བཀའ་འབུམ་ལ་སོགས་པ་མང་དུ་གསུངས། སློབ་
དཔོན་རྒྱལ་རིན་པས་བརྟག་གཉིས་གསུང་བ་དང་། ཁ་ཅིག་གིས་རྒྱུད་བླ་གསུང་
བར་གསོལ་བ་བཏབ་པ་དུས་མཚུངས་པས་ཆོས་གྲྭ་ཅིག་ཏུ་གཉིས་ཀ་སྔ་ཕྱི་མཛད་
ནསནར་མ་ཆད་དུ་གསུངས། སྦྲུལ་ལོའི་དགུན་རྡོ་རྗེ་འཛིན་པ་རྡོ་རྗེ་བཟང་པོ་བ་
ལ་སོགས་པ་མང་པོ་ལ་ཞལ་ལུང་ གྲོལ་ཐིག་སྦྱོར་བདུན་རྣམས་ཀྱི་བཤད་པ་
ལེགས་པར་མཛད། ལྕགས་ཕོ་རྟའི་ལོ་ལ་སྤོ་ཏོ་བའི་དཔེ་ཆོས་རིན་དཔུངས་དང་།
ཇོ་བོའི་ལམ་ཡིག་སོགས་ཆོས་རྒྱུན་ཆགས་སུ་གནང་བའི་དབྱར་སོས་སྟག་ལུང་ནས་
དཔོན་མཇལ་སྣ་བ་བྱུང་སྟེ། ངེད་སྟག་ལུང་པས་སྔ་མོ་ནས་ཕར་ཕྱོགས་སུ་ཕེབས་
པའི་ཞུ་བ་སྔ་ཕྱིའང་མང་དུ་བྱས། ད་ལན་ཀྱང་ཕར་ཕྱོགས་སུ་ཕེབས་པའི་བཀའ་
ལུང་ཡོད་གསུངས་བས། སྟོན་ཐོན་པའི་དུས་སུ་ཕེབས་པར་ཞལ་གྱིས་བཞེས།
དེའི་དབྱར་རིན་པོ་ཆེ་ཀུན་བཟང་རྩེ་པའི་གསོལ་འདེབས་ཀྱི་ངོར། དཔལ་དུས་
ཀྱི་འཁོར་ལོའི་རྒྱུད་འགྲེལ་པ་དྲི་མ་མེད་པའི་འོད་དང་བཅས་པའི་བཤད་པ་ཤིན་དུ་
རྒྱས་པར་གནང་། ཟླ་བ་བརྒྱད་པའི་གཤམ་དུ་སོང་བ་དང་སྟག་ལུང་ནས་འབོད་
མི་བྱུང་བའི་དཔེ་ཡོད་གསུང་ནས་སྐུ་མཚམས་གྲོལ། དགེ་འདུན་མང་པོ་དང་
མཇལ་ནས་སྣེའུ་གདོང་རྩེར་ཕྱག་འབུལ་མཛད་དུ་ཕེབས་པའི་ཉིན་སྤྱན་འདྲེན་པ་རྟ་
དྲེལམང་པོ་དང་བཅས་པས་སླེབས། སང་ཕེབས་པའི་དོ་ནུབ་མཆོད་བཤོམས་
149



དང་། མར་མེ་དང་ཞལ་ཟས་ཀྱང་འདི་ལྟ་བུ་གྱིས་གསུངས་ནས། དཀོན་
མཆོག་ལ་མཆོད་པ་ལེགས་པར་བཤམས་ཚར་བ་དང་། ཕྱག་ཁ་ཅིག་མཛད།
དེ་ནས་ཙོག་བུར་བཞུགས་ཏེ་ཐུགས་དམ་རྒྱུན་རིང་བར་གནང་གི་འདུག མཆོད་
མེ་རྣམས་ཀྱང་གསལ་ཞིང་ཆེན་པོར་འབར། ཟླ་བ་དགུ་པ་དཀར་འཕྲལ་དུ་
བཏེགས་ནས་འོན་ཕུ་ལ་མཛད་དེ་རིམ་གྱིས་ཕེབས། འཕན་ཡུལ་གྱི་དེ་གོང་དུ་
ཕེབས་པའི་ཉིན་ཕྱི་དྲོ་ཉི་མ་ནུབ་ཕྱོགས་སུ་ཡོལ་དུ་ཉེ་བ་ན། དེའི་མདུན་གྱི་བྲག་
གི་ལོགས་ལ་ཉི་མ་ཕོག་པ་དང་མ་ཕོག་པའི་དབང་གིས་བྱུང་བ་སྙམ་བྱེད་པའི་སངས་
རྒྱས་ཤཱཀྱ་ཐུབ་པའི་སྐུ་བཞུགས་པ་ས་གནོན་དང་མཉམ་བཞག་ཅན་གྱི་སྟེང་ན་ལྷུང་
བཟེད་ཀྱང་ཆེ་བ་བསྣམས་པ། སྐུ་ཆོས་སེར་པོ་ལ་སྐུ་ཤའི་ཁ་དོག་དེ་བས་ཅུང་ཟད་
མི་སེར་བ། དབུའི་གཙུག་ཏོར་ཀྱང་ཤིན་དུ་གསལ་བ་ཞིག་གཟིགས་པ་ན་ཡུན་
རིང་བར་གཟིགས་ནས་ཐམས་ཅད་ལ་སྟོན་པ་གནང་བས་སྟག་ལུང་པའི་ཉེ་གནས་
སངས་རྒྱས་དཔལ་ན་རེ། ལས་སྒྲིབ་ཆེ་བ་ཡིན་པར་འདུག ངས་མི་མཐོང་
ཟེར། དེ་རྟེན་འབྲེལ་ཤིན་དུ་བཟང་བར་འདུག་པས། དེ་ཉིན་ནས་བློ་བདེ་བ་
སྐྱེས་ཤེས་གསུང་། དེ་ནས་རྒྱལ་ཆེན་རྩེར་ཕེབས་དུས་ན་ལེན་དྲའི་གཟིམས་ཁང་
འོག་པའི་གྲ་ཚང་ཆོས་བར་ལ་བྱོན་འདུག་པ་རྣམས་ལ་ཆོས་ལེགས་པར་གསུངས།
དེ་ཉིན་ཕེབས་པར་འདུག་ཟེར་ནས་ཐམས་ཅད་ཀྱིས་བྱ་ར་བྱས་མི་ཉུག་བྱུང་ཚད་ལ་
ད་བྱོན་ད་བྱོན་བྱས་པས་ཚ་བ་དགེ་བཤེས་བསོད་བློ་ན་རེ་མིན་པར་འདུག་མིན་པར་
འདུག་ཟེར་ནས། རིའི་མར་སྣ་དེ་ལ་ཕེབས་བྱོན་པ་དང་། དེ་ཕེབས་བྱོན་ནོ་
ནོར་འགྲོ་བ་མེད་ལུང་པ་ཐམས་ཅད་སྣུམ་གཏོང་ལ་སོང་བྱུང་ཟེར་སྐད། ཆེན་པོ་
དཔལ་འབྱོར་བའི་དྲུང་པས་བསུ་བ་མཛད། དེ་ནས་རིན་ཆེན་བྲག་ཏུ་ཞག་
གཅིག་བཞུགས་ཏེ་སང་ཤིན་དུ་སྔ་བར་བཏེག་ནས་ཡང་དགོན་ནང་སོར་ཕེབས་
150



ན
གཟིམས་ཆུང་འཇག་སྤྱིལ་དུ་གནང་། དེར་ཆབ་ཇ་གྲོལ་འཕྲལ་དུ་མཆོད་ཁང་
སྟེང་གི་ཀ་བཅུ་མར། ཆོས་རྗེ་རིན་པོ་ཆེ་དང་མཇལ། བཞུགས་སྟན་ལ་སོགས་
པའི་བཀུར་སྟི་ཆེན་པོའང་མཛད། དེ་རྗེས་གཟིམས་སྤྱིལ་དུ་གཞི་ཕབ་ནས།
དཔལ་དུས་ཀྱི་འཁོར་ལོའི་རྒྱུད་འགྲེལ་གྱི་བཤད་པ་ལ་ཟུག ཆོས་གསུངས་ཚར་
ནས་ཆོས་འཕྲོའི་ཕྱག་དཔེ་གསེར་ཀ་ཅན་རང་དུ་བཞུགས་སུ་བཅུག་པ་ལ། ཁ་
ཅིག་གཟིགས་ཏོག་མི་དགོས་པ་ཡ་མཚན་པའི་བསྟོད་པ་མཛད། དེའི་བཤད་པ་
ཟུག་རྗེས་ནས་ཆོས་རྗེ་རིན་པོ་ཆེའི་ཕྱག་ཕྱིར་བླ་མ་འོལ་བ་བ་ཡོད་པ་ལ་རྣལ་འབྱོར་
ཡན་ལག་དྲུག་པའི་ཁྲིད་པཎ་ཆེན་ལུགས་གནང་། དགེ་བའི་བཤེས་གཉེན་ཆེན་
པོ་ཤཱཀྱ་རྒྱལ་མཚན་པ་ལ་སོགས་བླ་མ་དགེ་བའི་བཤེས་གཉེན་མང་པོ་དང། བྱང་
ཕྱོགས་ཀྱི་རོང་པོ་ཆེན་པོ། དུ་དབེན་ཤ། ཀོང་པའི་སྤྱན་སྔ་དཔལ་བརྩེགས་
རྒྱལ་པོ་སྐུ་མཆེད་ཁུ་དབོན། ཐར་དགོན་པའི་བླ་མ་སྐུ་མཆེད། འབའ་རོམ་
པའི་བླ་མ་རྣམས་དང་། སྟག་ལུང་པའི་བླ་ཆེན་པ་ལ་སོགས་བཤེས་གཉེན་མང་པོ་
དང། དཔོན་རྣམ་པ་ཐམས་ཅད་དང། རྒྱལ་ཐང་པ་སྐུ་མཆེད། བླ་མ་རྫོང་
འབྲོམ་པ་དང་། འཕན་ཡུལ་གྲུབ་རྒྱལ་བ་ནམ་མཁའ་ཀླུ་རྒྱལ་ལ་སོགས་པའི་མི་
ཆེན་མང་པོ་དང་མཇལ། ཐམས་ཅད་ཀྱིས་ཞབས་ཏོག་ཀྱང་ཕུན་སུམ་ཚོགས་པ་
ཞུས་ཤིང་ཆོས་འབྲེལ་དང་ལོ་རྒྱུས་ཀྱི་དྲི་བཤད་མང་པོ་དང་དགེ་བའི་བཤེས་གཉེན་
རྣམས་དང་འབེལ་གཏམ་ཁོ་ནས་དུས་འདའ་བར་མཛད། ཐ་ན་འབྲོག་པ་ཅིག་
བྱུང་ནའང་ཁྱོད་ཀྱི་རུ་བ་ག་ན་ཡོད། མིང་ཅི་སྐད་ཟེར། ཁྱེད་ཚང་ལ་དུད་ཁ་
དུ་ཡོད། ཁྱོད་ཀྱི་རུས་པ་ཅི་ཡིན། ཁྱེད་ཚང་གི་ལུང་པའི་ཕུ་གར་གཏད། ཆུ་
དེ་ཆུ་གང་ལ་འདྲེ། ཁྱེད་ཀྱི་ཡུལ་ན་བླ་མ་ཇི་སྐད་བྱ་བ་ཡོད་གསུང་ནས་བག་
ཕེབས་པ་དྲི་བར་མཛད། བྱ་བྲལ་གཅིག་བྱུང་ནའང་གང་ནས་འོངས། ད་
151



གང་དུ་འགྲོ། ཆོས་ཅི་ཉན། བླ་མ་ཇི་སྐད་བྱ་བ་ལ་བསྟེན་གསུང་ནས་ཆེ་འགྱིང་
མི་མཛད་པར་གསོང་པོར་སྨྲ་ཞིང་ཕན་ཐོགས་ཀྱང་མཛད། སྡེ་སྣོད་འཛིན་པར་
རློམ་པ་ཕྱོགས་རེ་ཐོས་པས་ང་རྒྱལ་ཞིང་བསམ་བྱུང་གི་ཤེས་རབ་དམན་ལ། ཚིག་
སྐམ་གྱིས་ཚིམ་པ་མང་དུ་ལྷགས་པ་རྣམས་ཀྱི་རྩོད་པ་དང་འབེལ་གཏམ་སྣ་ཚོགས་ཞུ་
བའི་ལན། གསུང་རྩུབ་མོས་གདོང་ཟློག་མི་མཛད་པར། ཁོང་རང་གང་མོས་
ཀྱི་བླ་མ་གོང་མ་རྣམས་དང་ཁོང་རང་གི་ཡོན་ཏན་སོགས་ལ་བསྟོད་པར་མཛད།
འབེལ་གཏམ་གྱི་སྐབས་སུ་འདི་ནས་འདི་བཤད། འདི་ནས་འདི་བཤད་གསུང་
ནས་ཆོས་ཀྱི་སྒོ་མང་པོ་ཕྱེ་ཏེ། དེའི་བརྙས་པ་ནི་བཅོམ། ཁོང་རང་ཚོ་ཞེན་པའི་
གྲུབམཐའི་ཚིག་རྣམས་ལ་འབྲུ་གནོན་དུ་བཅུག་སྟེ། དེ་ལ་བཟློག་ཏུ་མེད་པའི་
ལུང་དང་རིགས་པ་ཤིན་དུ་རྣོ་བས། ཚིག་འབའ་ཞིག་ལྷུར་བྱེད་པ་ནེ་ཙོའི་འདོན་
པར་སོང་བ་རྣམས་དོན་སེམས་པ་ལ་རབ་ཏུ་སྦྱར། བཀའ་དང་བསྟན་བཅོས་
ཕྱོགས་མེད་ལ་དཔྱོད་ཏུ་བཅུག་ནས་ཆོས་ཐམས་ཅད་གང་ཟག་གཅིག་གི་བྱང་ཆུབ་
བསྒྲུབ་པའི་ཐབས་ཡིན་པར་ནི་བརྡའ་ལེགས་པར་སྤྲད། སྡིག་པ་རྣམས་ཀྱི་ནང་
ནས་ལྕི་བའི་མཐར་ཐུག་པ་དམ་པའི་ཆོས་སྤོང་བ་དག་ལ། ལས་དེའི་རྣམ་སྨིན་
བསྟན་ནས་བཟློག་པར་མཛད་དེ། དགེ་བའི་བཤེས་གཉེན་སྤོ་ཏོ་བའི་ཞལ་ནས།
ཕྱག་རྒྱ་ཆེན་པོ་འདི་མདོ་ཏིང་ངེ་འཛིན་གྱི་རྒྱལ་པོའི་དོན་ཡིན་པས་གསུང་བ་ལ་
སོགས་པས་བསམ་གཏན་པ་རྣམས་ལ་སྨོད་པའི་ལས་ངན་པ་རྣམས་འཆགས་སུ་
བཅུག་པ་ལ་སོགས་པའི་སྒོ་ནས་ཐབས་ཀྱིས་ཡང་དག་ལམ་ལ་བཀོད། གཞི་བྱེས་
ཀྱི་དགེ་འདུན་ཐམས་ཅད་ཀྱང་ཞག་རེས་གུས་སུ་སོང་། ཕྱིར་ཕེབས་པའི་ཚེ་བྱིན་
བརླབས་ཀྱང་སུ་མགྱོགས་མཛད་ནས་ཞུ། དུས་འཁོར་རྒྱུད་འགྲེལ་གྲོལ་ནས་དཔེ་
མེད་མཚོའི་སྦྱོར་དྲུག་ ཉི་མ་དཔལ་ཡེ་ཤེས་ཀྱི་འགྲེལ་པ་དང་བཅས་པ་དང།
152



དབང་མདོར་བསྟན་ནཱ་རོ་འགྲེལ་པའི་སྟེང་ནས་བཤད་པ། སཱ་དྷུ་པུ་ཏུའི་འགྲེལ་
པ། བདེ་མཆོག་སྟོད་འགྲེལ། རྡོ་རྗེ་སྙིང་འགྲེལ། དོན་དམ་བསྙེན་པ།
ལྟ་འདོད་མདོར་བསྟན་རྣམས་ཀྱི་ལུང་། རྒྱུད་གསུམ་གསང་བའི་བཤད་པ་གནང་
བས་ཆོས་འདི་ལ་བཤད་པ་དེ་བས་བཟང་བ་ཅིག་ཞུ་གསུང་བས་སྐྱུར་ནས་གནང་།
བསྐྱེད་རིམ་ཡན་ལག་བཞི་པ་རྩ་འགྲེལ། ངང་མོ་རྣམ་རྩེན། རྨི་ལམ་དྲི་ལན།
བདེ་མཆོག་རིམ་ལྔ་རྣམས་ཀྱི་ལུང་། གསང་འདུས་ཀྱི་འགྲེལ་པ་སྒྲོན་གསལ་གྱི་
བཤད་པ། རིམ་ལྔ། སྤྱོད་བསྡུས། ཞལ་ལུང་། གྲོལ་ཐིག སྦྱོར་
བདུན། སྦྱོར་དྲུག བདག་ སྒྲུབ། དཀྱིལ་ཆོག་ བཞི་བརྒྱ་ལྔ་བཅུ་ པ།
སྒྲུབ་ཐབས་ཀུན་བཟང། དཔལ་ འབྲས་ རྡོ་རྗེས་མཛད་ པའི་ སྒྲུབ་ ཐབས།
གཏོར་མ་ཆེན་པོའི་ཆོ་ག ཚོགས་ཀྱི་ཆོ་ག ཛམ་བྷ་ལའི་སྒྲུབས་ཐབས་གསུམ།
འཇལ་དཔལ་གྱི་མཆོད་ཕྲེང་། འཇིག་རྟེན་དབང་ཕྱུག་གི་སྒྲུབ་ཐབས་ལ་སོགས།
བཤད་རྒྱུད་རྡོ་རྗེ་ཕྲེང་བ་ལ་བཤད་པ་ཞུ་གསུང་བས་བཤད་པ་ཡམ་མེ་བ་ཅིག་གནང་།
བཤད་རྒྱུད་གཞན་གསུམ་གྱི་ལུང་། སྤྱོད་པ་ལ་འཇུག་པའི་རྒྱས་བཤད་ལམ་སྙིང་
སྤརགསུམ་དང་ རྒྱུད་བླ་འགྲེལ་པར་བཅས་པ་དང་། མེ་ཏྲི་བའི་དེ་ཁོ་ན་
ཉིད་བཅུ་པ་འགྲེལ་པ་དང་བཅས་པའི་བཤད་པ། བརྟག་གཉིས་སེམས་འགྲེལ་
སྐོར་དང་མཐུན་པའི་བཤད་པ། ནཱ་རོ་འགྲེལ་པའི་ལུང་། ཨ་རོ་ཡེ་ཤེས་འབྱུང་
གནས་ཀྱི་ཐེག་ཆེན་རྣལ་འབྱོར། ཆོས་དབྱིངས་བསྟོད་པ། དབུ་མ་འཇུག་པའི་
བཤད་པ། ཕུང་པོ་ལྔའི་བྱེ་བྲག་ཏུ་བཤད་པའི་བཤད་པ། བུ་སྟོན་རིན་པོ་ཆེའི་
དུས་འཁོར་མངོན་རྟོགས་ཀྱི་སྟེང་ནས་མངོན་རྟོགས་ཀྱི་བཤད་པ་གནང་ནས་མི་
མཐུན་པ་རྣམས་ལ་འབུར་དོད་མཛད་པ། མཚན་བརྗོད་ཕན་ཡོན་དང་བཅས་
པའི་རྒྱ་དཔེ་ལས་སྐད་དོད་སྤྲད་པ་ཚར་གཉིས། རྣམ་སྣང་མངོན་བྱང་གི་རྒྱུད་ཀྱི་
153



བཤད་པ་ཚིག་འགྲེལ་གྱི་སྟེང་ནས་གནང། རྒྱུད་ཕྱི་མའི་ལུང་། ཞི་བྱེད་རྒྱུད་
ཕྱིའི་ལོ་རྒྱུས་ཆེན་མོ། ཨཱ་ལི་ཀཱ་ལི་ཆུ་ཀླུང་ཆེན་པོའི་བརྒྱུད་ལམ་རིམ་རིན་ཆེན་ཕྲེང་
བ། སངས་རྒྱས་ཚལ་ཆུང་། ཐུགས་ཀྱི་ཞུ་ལན། རོག་གི་ཉམས་སྣང་མ།
དར་ཚགས་བརྒྱུད། གཅོད་ཡུལ་སྟོན་ཐོག་གཅིག་མ་དང་མ་ཁྲིད་ཆེན་མོ་གཉིས།
བྲུལ་ཚོ་དྲུག་པའི་གདམས་པ། ཞལ་གདམས་བཅུ་བཞི་པ། དྲུག་གསུམ་བཅོ་
བརྒྱད་པ། སྔོན་འགྲོ་གསུམ། ནམ་མཁའ་སྒོ་འབྱེད། ལམ་ཁྱེར་གྱི་གནད་
བཞི། གཅོད་སྐྱེ་གཉིས་མེད་ཀྱི་གདམས་པ། ནང་འདོན་དམིགས་པ་སྐོར་
གསུམ། དྲུག་ཚན་དྲུག་པ། འཕྲུལ་གཅོད། གོང་ཁུག་མ་ཆེ་ཆུང་། ཟབ་
དོན་སྤྱི་ཁྲིད་ཀྱི་གཞུང་། ཁྲིད་ཡིག་ཆེན་མོ། ཉམས་ཁྲིད་ཟབ་མོ། ཞལ་
གདམས་སྒོ་འབྱེད་བཅུ་པ། སྟན་ཐོག་གཅིག་མ་རྣམས་ཀྱང་ཕུལ། སྒྲའི་ས་
རིས་ཅིག་ཞུ་ཞེས་པའི་བཀའ་ལུང་ཕེབས་པ་ལ། དང་པོ་བསླབས་ནའང་ད་སྐྱུར་
བས་བརྗེད་ནས་མེད་ཞུས་པས། ཆོས་རྗེ་རིན་པོ་ཆེའི་བཀའ་ལུང་ལ། མི་
དགོངས་པ་ག་ན་ཡིན། བཤད་པ་ཁག་པ་ཐམས་ཅད་དུ་སྐད་དོད་ཀྱི་འཆད་པར་
འདུག སོ་མ་གསོང་དགོངས་པར་འདུག་གསུངས། ལུག་ལོ་ར་སྒྲེང་གཟིགས་
སུ་ཕེབས་པས། འཇམ་པའི་རྡོ་རྗེ་དང་མཇལ་བའི་ཚེ་ཕ་ཟད་ནས་དངོས་རང་གི་
སྣང་བ་བྱུང། དེ་ནས་ཞིབ་ཏུ་ལྟས་དུས་ལྷ་བཟོ་འབྲིང་ཙམ་དུ་འདུག་གསུང་།
རྟེན་བྱིན་བརླབས་ཅན་རྣམས་ཀྱི་གཟིགས་རྟོག་དང་། གླིང་སྐོར་ལ་སོགས་པ་
ཐུགས་ཤིན་དུ་ཚིམ་པར་གནང་། ནགས་གསེབ་མཐོན་པོ་ན་ཡང་དགོན་ཟེར་བ་
རྗེ་རིན་པོ་ཆེས་བཞུགས་པའི་གཟིམས་ཁང་དང་ཆོས་གསུངས་པའི་ཆོས་ཁྲི་རྣམས་ལ་
ཅོད་པན་ཡང་ཕུལ་ཏེ་སྟག་ལུང་དུ་ཕེབས། དང་པོ་ར་སྒྲེང་དེ་དགོན་པ་ཁ་བྱང་
བསྟན་ཅིག་ཡོད་ལ་ཆེ་དགོངས་པ་ལ་མཚན་མོ་ཅིག་མནལ་ལམ་དུ། ཁ་ལྷོར་
154



བསྟན་པ་ལ་སོགས་པ་གཟིགས་པས་མི་ལ་དྲིས་དུས་ཀྱང་ཁ་ལྷོར་བསྟན་ཡིན་ཟེར།
རྟིང་རེས་ཕེབས་དུས་མནལ་ལམ་ཇི་ལྟ་བ་བཞིན་དུ་འདུག་གསུང་། ཀོང་པོ་སྤྱན་
སྔ་བ་ལ་ཆོས་རྗེ་རྒྱལ་སྲས་པའི་བཀའ་འབུམ་དང་དཔལ་ཡེའི་ཟིན་བྲིས་ཆེན་མོ་ལ་
སོགས་པའི་ཆོས་མང་དུ་གནང། དཔོན་རྣམ་པ་དང་དགེ་འདུན་མང་པོས་རང་
རང་གི་འདོད་ཆོས་མང་དུ་ཞུས་པས་མཆོད་ཁང་སྟེང་གི་གསུང་ཆོས་གྲོལ་ནས།
གཟིམས་སྤྱིལ་དུ་ཆོས་ཐུན་རེ་བསྟར་ཆགས་སུ་གནང་དགོས་ཤིང་། ཐར་དགོན་
པའི་གྲྭ་པ་གཉིས་ཀྱིས་ཞུས་ནས་ལམ་རྣམ་བཀོད་ཀྱི་ཁྲིད་གནང་། དེའི་དབྱར་
གླང་ཐང་རིན་པོ་ཆེ་ཀུན་དགའ་རྡོ་རྗེ་བ་ཕེབས་འབུལ་བ་ཞབས་ཏོག་རྒྱ་ཆེན་པོ་
མཛད། ལམ་འབྲས་དཔེ་མཛོད་མའི་སྐོར་རྣམས་གསུང་ཤིང་། གཞན་ཡང་ཇོ་
བོའི་ལམ་ཡིག ཇོ་སྟན་བྱང་ཆུབ་བཟང་པོའི་བེའུ་བུམ་སྔོན་པོའི་འགྲེལ་པ།
སྒྲ་མི་སྙན་པའི་ཚེ་སྒྲུབ་ལ་སོགས་པའང་ཞུ་བ་པོ་སོ་སོའི་བློ་ཚིམ་པར་མཛད། སྟག་
ལུང་རིན་པོ་ཆེའི་བཀས་བསྐུལ་ནས། འཇམ་རྡོར་གྱི་སྒྲུབ་ཐབས་བརྩམས། རྡོ་
རྗེ་ཕྲེང་བ་ལ་སོགས་པའི་དབང་མང་དུ་གསན་པར་བཞེད་ནའང་མ་ཕུལ། སྤྱན་
སྔ་ཀུན་རྡོར་བ་ཡང་ང་དབང་མང་པོ་ཅིག་ཞུ་བསམ་པ་ཡིན་ཏེ། གཅིག་གིས་ལན་
པ་ཡིན་གསུང་། དེ་ནས་གནམ་མཚོ་ལ་སོགས་པའི་བྱང་རྣམས་གཟིགས་པར་
བཞེད་ནའང་སྟབས་མ་བདེ། ཆོས་མང་དུ་ཕུལ་ཚར་བ་དང་ནམ་ཟླའང་རེ་
མཐོར་སོང་བས་ཡར་ལུངས་སུ་ཕེབས་པར་བཞེད་དེ་སྔོན་ལ་ན་ལེན་ཏྲར་ཆོས་རྗེ་
རོང་ཆེན་པའི་སྐུ་གདུང་ལ་ཕྱག་འབུལ་དུ་ཕེབས། མཁར་རྩེ་བ་ཁུ་དབོན་ཞལ་ངོ་
རྣམས་ཀྱིས་སྤྱན་དྲངས་ནས་རྣལ་འབྱོར་ཡན་ལག་དྲུག་པ་གནང་། ན་ལེན་ཏྲར་
མང་སྐོལ་དང་གདུང་ཁང་ལ་ན་བཟའ་སོགས་ཕུལ། དེ་དུས་བདག་པོ་རྒྱ་གར་བ་
གདན་ས་ན་བཞུགས་པ་ལ་མཇལ་བའི་རྟེན་འབྲེལ་ནི་མ་འགྲིག ཉེ་གནས་ནམ་
155



མཁའདཔལ་ལྡན་པ་དང་མཇལ་ནས་ཤིན་དུ་དགྱེས་པར་མཛད། གླང་ཐང་དང་
ལྷུན་པོ་རྩེར་ཡང་བྱོན། དེ་ནས་སྤོ་ཏོར་ཕེབས་ཏེ་འདི་ངའི་དབུ་མ་སྐོར་གྱི་རྡོ་རྗེ་
གདན་དང་འདྲ་གསུང་། དགེ་བའི་བཤེས་གཉེན་ཆེན་པོ་གཞོན་ནུ་དཀོན་མཆོག་
པ་དཔོན་སློབ་རྣམས་ལ་གསོལ་ཇ་ཞུས། ཁོང་དཔོན་སློབ་གང་ཡོད་ཀྱིས་ཀྱང་
བསུ་བ་ཕྱག་གདང་དང་སྣ་ལེན་མཛད། འབེལ་གཏམ་མང་དུ་བྱུང་། ཁོང་
ཡང་དེ་སྐོར་གྱི་བླ་གཅིག་མར་བཞུགས་པས་ཐུགས་ཀྱི་མཐོང་ཡང་ཆེན་པོ་གནང་།
དེ་ནས་སྟག་ལུང་དུ་ཕེབས། རེ་ཞིག་ན་འདེགས་པར་ཡང་དགོངས། རེས་
བྱང་ཕྱོགས་རྣམས་སུ་གཞི་ཕབ་ནས་བཞུགས་པར་ཡང་དགོས་པ་ལ་སྟག་ལུང་ན་ལྷ་
ཆེན་བཞེངས་པ་ལ་སོགས་ཀྱི་བྱ་བ་རྒྱ་ཆེན་པོ་ཟུག་འདུག་པས་དཀའ་གནས་ཆེ་བར་
དགོངས་ཏེ། ཟླ་བ་དགུ་པའི་ནང་དུ་བཏེག་ནས་ཐང་སག་གི་ཐད་ན་མར་ཕེབས་
པའི་ཚེ་གུས་པའི་རྣམ་འགྱུར་ཆེན་པོ་དང་། དགེ་བའི་བཤེས་གཉེན་ཁ་ཅིག་
འདུག་པ་ལ་དྲི་མེད་ཀྱང་མང་དུ་གནང་། དེའི་སང་དེ་དང་པོའི་ཐུགས་ཞེན་གྱིས་
མང་སྐོལ་དང་། གདན་ས་བ་ལ་འབུལ་བ་མཛད། མང་ཇ་དེ་ཤིན་དུ་ཞིམ་པ་
ཅིག་བྱུང་བས་དེ་ངའི་རྣམ་པར་དག་པའི་དམ་ཚིག་གི་རྟགས་ཡིན་གསུང་། སྤྱང་
ལུང་ཆོས་སྡིངས་ སུ་ མཇལ་ བཀའ་མཆིད་མང་ དུ་ མཛད་ པར་ བཞེད་ནའང་།
འགྲུལ་སྟབས་མ་བདེ་ནས་ཕྱིས་ཞུ་ཡིག་ཕན་ཚུན་དུ་བསྐུར་རེས་ཀྱིས་འགྲུལ་བར་
མཛད་པ་ཡིན། དེ་རྗེས་སྐྱིད་ཤོད་བ་ལམ་ནས་བཀོད། བདེ་མཆོག་གི་དཀྱིལ་
ཆོག་པཎ་ཆེན་རིན་པོ་ཆེས་མཛད་པ་ཡང་བསྒྱུར། དེའི་དགུན་དཀའ་བཅུ་བ་
ནམ་མཁའ་རྒྱལ་ མཚན་ ལ་ སོགས་ པ་ ལ་ རིན་ ཆེན་ ཤིང་ རྟའི་ བཤད་ པ་ དང་།
བདག་སྒྲུབ་པ་གཞུང་མཛད་ནས་བཤད་པ་ཤིན་དུ་ཞིབ་པར་གསུངས། དགེ་བའི་
བཤེས་གཉེན་ཆེན་པོ་འགྲོ་བཟང་པ་དང་བླ་མ་བསྟན་པ་རྒྱལ་མཚན་པ་དང་དཀའ་
156



བཅུ་བ་ནམ་རྒྱལ་ལ་སོགས་པ་ལ་གསང་འདུས་སྒྲོན་གསལ་གྱི་བཤད་པ་ལེགས་པར་
སྩལ་ནས། འབེལ་གཏམ་ཀྱང་འཕེལ་བར་མཛད། ཁྱི་ལོ་ལ་འཁོར་ལོ་གསུམ་
གྱི་རྣམ་བཞག་གི་བརྩོམ་པ་ཡང་གནང་། དེའི་སྟོན་མཁན་ཆེན་རིན་ཆེན་བཟང་
པོ་བ་ཕེབས་དཔལ་མཁའ་སྤྱོད་པའི་ཆོས་དྲུག་ཆེན་མོ། ལྷན་ཅིག་སྐྱེས་སྦྱོར།
གཅོད་ཡུལ་རྣམས་གསུངས། གཞན་ཡང་ཡོན་སྒོམ་པ་དང་། ཤ་བོ་བ་ལ་
སོགས་པ་བླ་མ་རྣམས་དང་ལུང་ནང་གི་མི་ཆེན་རྣམས་དང་ལན་མང་དུ་མཇལ་ཞིང་
སོ་སོར་ནས་ཞབས་ཏོག་ཀྱང་མང་དུ་ཞུས། གོང་ནས་ང་ལ་དུས་ཟིངས་ཐམས་
ཅད་བདེ་ཆེན་དུ་ཤར་བ་ཡིན། དེ་ལ་ལན་ཐོབ་གསུང་བའི་ཆབ་ཤོག་བྱུང་བ་ལ།
བདག་མོ་བ་ཡུམ་སྲས་དང་མ་བྲལ་ནས་ལེགས་པོ་ཡང་སྟེ་དེ་དང་འབྲལ་བར་འདུག་
དགོངས་ནས་དེའི་ལན་དུ། དཔལ་པདྨ་ཆེན་པོའི་གཞལ་ཡས་ན། ཞེས་བྱ་བ་
ལ་སོགས་པ་ཕུལ་བ་ཡིན་གསུང་། དེའི་དགུན་ཕར་ཕྱིན་གྱི་སྤྱི་དོན་བརྩམས།
དེའི་དཔྱིད་དགེ་བའི་བཤེས་གཉེན་མང་པོ་ལ་དོ་ཧ་སྐོར་གསུམ། ཕར་ཕྱིན་གྱི་སྤྱི་
དོན་ལ་སོགས་པ་མང་དུ་གསུངས། དབྱར་སླར་ཡང་བཀྲ་ཤིས་དགོན་པར་ཕེབས་
ནས་སྟག་ལུང་རིན་པོ་ཆེའི་བཀའ་ལུང་གིས་དཔལ་དུས་ཀྱི་འཁོར་ལོའི་དཀའ་འགྲེལ་
ཁྱད་པར་ཅན་དང་
། འཁྲུལ་འཁོར་བཅུ་གཅིག་གི་ནང་བཤད། རྗེ་བཙུན་
པའི་རྩོད་ལན་རྣམས་བརྩམས། དགུན་ཡིད་བཟང་རྩེར་ཕེབས་གདོང་དུ་ཆོས་རྗེ་
རིན་པོ་ཆེ་ནམ་པའི་ཞལ་སྔ་ནས་ལ་སོགས་པའི་དགེ་འདུན་མང་པོ་ལ་དཀའ་འགྲེལ་
ལ་སོགས་པའི་བཀའ་འབུམ་རྣམས་ཀྱི་ལུང་ལེགས་པར་གནང། ཕག་ལོའི་དགུན་
དཀྱིལ་ནས་སྐུ་མདུན་ན་ཡོད་པ་རྣམས་ལ་དེ་རིང་ནས་ཁྱེད་རྣམས་ཀྱི་གོ་བར་བྱ་རྒྱུ་
ཞིག་ཡོད། ང་མཚམས་དམ་པར་བྱེད་པས་ཕྱི་རོལ་ནས་སྐད་ཆ་ཅི་བྱུང་ཡང་ཁྱེར་
ནས་མང་དུ་གཟིགས། ཉིན་གཅིག་དེའི་རབ་གསལ་དུ་བཞུགས་པའི་སྐབས་ཤིག་
157



ན། སྐུ་ལུས་ལེགས་པར་སྲང་། ཞལ་གྱི་དཀྱིལ་འཁོར་ནི་མདངས་ཕུན་སུམ་
ཚོགས་པར་གྱུར། སྤྱན་གྱི་གཟིགས་སྟངས་ཀྱང་བསྟོད་དེ་བྲག་ཁྱུང་འདྲ་ངོས་སུ་
ཧུར་ཕྱུང་བཞིན་པའི་ངང་ནས་ད་ནི་ང་ཡང་མྱུར་དུ་སངས་རྒྱུ། ད་ལྟར་གྱི་སྣང་བ་
འདི་ཐམས་ཅད་འོད་གསལ་གྱི་སྣང་བ་ཡིན་པར་ཤིན་དུ་གསལ། དེ་གོ་བ་ཡིན།
གོ་བ་རྣམ་པར་དག་པ་དང་རྟོགས་པ་ལ་ཁྱད་པར་ཆེར་མེད་པར་གྲུབ་ཆེན་ཨུ་རྒྱན་
པས་བཤད་འདུག་གསུང་། དེའི་དགུན་འོལ་ཁ་རིན་ཆེན་སྒང་ནས་ཆོས་རྗེ་ཆོས་
གྲགས་པ་ཡར་ལུངས་ཕྱོགས་སུ་ཕེབས་པའི་ལམ་ཞོར་ལ་ཐུགས་གཅུགས་པའི་སྟོབས་
ཀྱིས་མཇལ་དུ་ཕེབས། འབེལ་བའི་བཀའ་མཆིད་མང་དུ་བྱུང་། ཕྱིར་ཕེབས་
པ་ན་བན་རྒན་འདི་སྔར་ནས་གཞན་དང་མི་འདྲ་བ་ཅིག་ཡིན། ད་ལན་མཇལ་
བས་སྔར་དང་ཡང་གཏན་མི་འདྲ་བར་འདུག བློས་ཐག་ཆེན་པོ་ཅིག་བཅད་
འདུག་གོ སྐུ་མདུན་དུ་ཕྱིན་པའི་ཚེ་བྱིན་བརླབས་ཀྱང་གཞན་དང་མི་མཉམ་པ་
ཅིག་འདུག་ཅེས་ཡང་དང་ཡང་དུ་སྒྲོགས་པར་མཛད་དོ། དེའི་དུས་ན་ནང་སོ་
ཆེན་པོ་རྣམས་སུ་མི་ཕེབས་པའི་དམ་བཅའ་མཛད་པས། ཆོས་ཀྱི་རྗེ་རིན་པོ་ཆེ་
སྤྱན་སྔའི་སྐུ་མདུན་དུ་བྱོན་པའི་ཚེ་ཡང་ཕྱག་འབུལ་བཞེས་པ་ལ་ཕྱིར་ཕེབས། དེ་
ནི་ཐུགས་སོ་མི་བསོད་བའི་ཟག་སོག་འོང་བ་ལ་མཐའ་འགོག་པའི་ཐབས་སོ། དེ་
ནས་ལོ་གཅིག་ལྷག་ཙམ་ཞིག་སོང་ནས་ཆོས་འབྲེལ་ཀྱང་ཐོར་རེ་བ་གསུངས། བྱ་
ལོའི་དཔྱིད་འབྲག་རི་པའི་བླམ་པ་བྱོན་པ་ལ་རྣལ་འབྱོར་ཡན་ལག་དྲུག་པ་བསྡུས་པ་
ཞིག་གནང་། དེའི་དབྱར་དགེ་བའི་བཤེས་གཉེན་ཆེན་པོ་འགྲོ་བཟང་པ་ལ་
གསང་འདུས་སྒྲོན་གསལ་གྱི་བཤད་པ། མཁན་ཆེན་རིན་ཆེན་བཟང་པོ་དཔོན་
སློབ་ལ་བདེ་མཆོག་རིམ་ལྔའི་ལུང་མཛད། བྱ་ལོའི་སྟོན་མཇུག་རིན་ཆེན་ཤིང་རྟ་
དང་རྒྱན་བདུན་གྱི་འགྲེལ་བ། སྟག་ལུང་རིན་པོ་ཆེའི་བཀའ་ལུང་གིས་སྤྱོད་
158
r
in



འཇུག་ཤེར་ལེའི་འགྲེལ་བ་དང་། ཡེ་ཤེས་ཞབས་ལུགས་ཀྱི་འཇམ་རྡོར་དཀྱིལ་
ཆོག་བརྩམས། དེར་དབང་བཞི་པ་ཤིན་དུ་གསལ་བར་འགོད་པ་ཞུ་གསུང་བས།
དབང་བཞི་པ་རྩལ་དུ་བཏོན་ནས་རྒྱུད་དེ་འོན་དུ་ཕེབས། ཆོས་ཀྱི་རྗེ་སྤྱན་སྔ་ཚེས་
གཉིས་རིན་པོ་ཆེའི་བཀའ་ལུང་གིས་ཕན་ཚུན་དུ་བདེ་བར་ཕེབས་ཆོག་པས་ཤིན་དུ་
འོ་མི་རྒྱལ་བ་བྱུང་། རྩེ་ཐང་དུ་ཕེབས་མ་ཐག དཀའ་བཅུ་བ་ནམ་མཁའ་རྒྱལ་
མཚན་པས་གསོལ་བ་བཏབ་ནས་སྤྱོད་བསྡུས་སྒྲོན་མ་དང་། ཞལ་ལུང་གྲོལ་ཐིག་
རྣམས་ལ་བཤད་པ་ཤིན་དུ་རྒྱས་པར་གནང་། དཀའ་བཅུ་བ་གྲགས་པ་མཐའ་
ཡས་པ་ལ་མཚམས་སྦྱོར་ལྔ་པའི་ས་རིས་དང་མིང་ལེ་ཡན། བརྡའ་བསྟན་པ་ཙམ་
གྱིས་ཆོག་པར་བྱུང་བས་ཕར་ཕྱིན་གྱི་དོན་བདུན་བཅུ་ཡན་དང་། མདོ་སྡེ་རྒྱན་གྱི་
འགྲེལ་པའི་སྟོད་ནས་ལེའུ་གསུམ་ཙམ་གྱི་སྐད་དོད་གནང་། ཤིང་ཕོ་སྤྲེའུའི་ལོ་ལ་
དགེ་འདུན་མང་པོ་ལ་རྒྱུད་བླ་དང། གསང་སྙིང་སྤར་ཁབ་དང་བཅས་པ།
ལམརྣམ་བཀོད་ཀྱི་བཤད་པ་རྒྱས་པ། སྒྱུ་འཕྲུལ་གྱི་ཕྲན་མང་པོའི་ལུང་རྣམས་
གནང་སྟེ། ཞུ་བ་པོ་དགེ་བའི་བཤེས་གཉེན་སོ་སོས་མཛད་ཀྱང་། ཤིན་དུ་མང་
བར་གསུང་བ་དེ་གསང་སྔགས་རྙིང་མ་པའི་བླ་མའི་དབོན་པོ་གསུམ་ལ་མ་ཆད་ཙམ་
འོང་བའི་ཕྱིར་གསུངས་པ་ཡིན་ནོ། དགུང་ལོ་བདུན་བཅུ་རྩ་གསུམ་བཞེས་པ་
ཤིང་ཕོ་སྤྲེའུའི་ལོ་(1464ལོ)ལ་དབེན་པར་བཞུགས་བཞེད་པ་ཡང་། རང་གི་
དགུང་མཉམ་གྱི་མི་ཕལ་ཆེར་གཤེགས་པ་དང་། པཎ་ཆེན་རིན་པོ་ཆེའི་བཀའ་
ལུང་ལ། ད་ནི་དངོས་གྲུབ་སྒྲུབ་པ་དོན་དུ་གཉེར་གསུང་བ་ཡང་དང་ཡང་དུ་
ཕེབས་པ་ལ་སོགས་པ་ལ་བརྟེན་ནས། དེའི་དབྱར་སོས་འཕྱོང་པོའི་ཕུ་ཆོས་ལྡན་
ལྟ་བུ་གནས་འགོལ་བ་རྒྱང་རིང་བར་ཕེབས་བཞེད་པ་ན། བཀྲ་ཤིས་དགོན་པ་
ལེགས་པར་དགོངས་ནས་ལྗང་གི་ཕུར་བཏེག་ལོ་གཅིག་གི་བར་དུ་ཆོས་འབྲེལ་ཚུན་
159



ཡང་མི་གནང་། གསོལ་ཇ་སྦྱོར་རེ་ལས་མི་བཞེས། ཕལ་ཆེར་སྐུ་མཚམས་ཁོ་ན་
ལ་བཞུགས། མཚན་མོ་གཟིམས་མལ་དུ་ཕེབས་ནས་སྐར་ཁོངས་གསུམ་ཙམ་ལས་
མི་མནལ་བར་བཞུགས་སྟན་ཉིན་མོ་དེའི་སྟེང་དུ་ཕེབས་ནས་སང་ནམ་སེང་གི་བར་
དུ་ཐུགས་དམ་ཁོ་ན་ལ་བཞུགས། ཉིན་རངས་པར་གཟིགས་རྟོག་གིས་དུས་འདས།
ཁྱད་པར་ལྕང་གོང་ནས་མདོ་མངས་སྤྱན་དྲངས་མ་འོང་། ཕྱོགས་གང་ནས་ཕྱག་
རྟགས་ལ་སོགས་པ་མི་ཆེ་ཆུང་སུས་བཏང་བྱུང་ཡང་དེའི་ལན་ང་ལ་མ་དྲི་བར་ཐོབ།
ཕྲན་ཚགས་ཀྱི་ཡོ་བྱད་སྟེར་མཁན་གང་བྱུང་ལོང་ལ་བེད་སྤྱོད་ལུགས་ཅི་རིགས་པ་
གྱིས་ལ་འདི་བྱུང་ང་ལ་མ་སྨྲ་གསུངས་ནས། གཟིམས་ཆུང་ཚོམས་སུ་མཛད།
ཞོགས་པ་གདན་ཐོན་འཕྲལ་དུ་ཐོག་རྩེ་མོར་ཐུགས་དམ་ལ་བཞུགས། གསོལ་ཇ་
དང་གུང་ཚིགས་རན་ནས་མར་ཕེབས། དེའི་རིང་ལ་གཟིགས་རྟོག་མང་དུ་
གནང་། ཡང་རྩེ་མོར་ཕེབས། ཕྱི་ཇའི་དུས་སུ་མར་ཕེབས་པ་མཛད་ནའང་།
སྐད་ཆ་དང་ཞུ་བ་མི་འབུལ་བ་སོགས་ནི་ཉིན་གཉིས་ཙམ་གྱི་བར་ལས་མ་གྲུབ། དེ་
རྗེས་སྐད་ཆ་མང་དུ་ཞུ་བ་ལ་ཐུགས་ཀྱི་དཔྱོད་པ་ཆེར་མི་མཛད་པར། ཞལ་རོག་དུ་
བཞུགས་པར་འདུག རེས་ཤིག་སློབ་དཔོན་སྨོན་ལམ་གྲགས་པ་ལ། ངེད་རང་
ཚོ་ཚེ་ཇི་ཙམ་ཐུབ་མི་ཤེས། འཆི་ཁར་ཡང་འདི་བགྱིས་ཀྱི་གཏམ་མང་པོ་མི་ཡོང་།
ཁྱོད་རང་ད་ལྟའི་སྡོད་ཚུགས་འདི་ལ་མ་མཐའ་བྱས་ཆོས་དང་ཅི་མཐུན་དུ་གྱིས་འདི་
བས་ལོང་དུ་མ་སོང་ན་སྐྱིད་དུ་སྐྱིད་དུ་འགྲོ་བར་ངས་ཁག་འཁུར་བ་ཡིན་གསུངས།
བྱི་བ་ལོའི་སྟོན་དབུ་བསྡུས་ཀྱི་རྩོམ་པ་ལ་ཟུག་རྗེས་དུས་གཟིངས་ཀྱི་དམག་འུར་
ལངས་པས་སྐུ་ཁམས་མྱོག་ནས་བརྩོམ་འཕྲོ་ལ་བཞག གླང་ལོའི་དཔྱིད་ཁར་ཞག་
རེས་ཞག་རེ་ཁམས་ཀྱང་དངས་སུ་འགྲོ་དཀའ་བ་འདུག་གསུང་དབུ་བསྡུས་ཀྱི་འཕྲོ་
བརྩམས། རྣལ་འབྱོར་གྱི་དབང་ཕྱུག་ནམ་མཁའ་དཔལ་བ་དཔོན་སློབ་མང་པོ་ལ་
160



བཀའ་ཡིག་རྟེན་བཅས་གནང་ནས། ཁོ་བོ་ཉང་ཁའི་གསང་ཕུ་དགོན་དུ་ཡོང་
པའི་སར་བྱུང་བས། ཁོང་དཔོན་སློབ་ལ་ཆོས་བཀའ་འདོད་མཐུན་བགྱིས་ཏེ་ཞུ་
ལན་ཕུལ་ནས་བརྫངས་པ། སྐུ་མདུན་དུ་སོན། དེ་ནས་བ་རི་ལོ་ཙཱ་བ། ཆོས་
རྗེསྨན་གཅིག་པ་རྣམས་ཀྱི་རྣམ་ཐར། ཡེ་ཤེས་སྙིང་པོའི་བདེན་གཉིས་འགྲེལ་
པའི་འགྲེལ་པ། གསང་འདུས་སྒྲོན་གསལ་གྱི་ཡི་གེ་བཞི་བཅུ་ཡན་གྱི་འགྲེལ་པ་
རྣམས་བརྩམས། དོན་གཉེར་མང་པོ་ལ། མདོ་སྡེ་རྒྱན་འགྲེལ་པ་དང་བཅས་
པ། འབྱེད་གཉིས་འགྲེལ་པ་དང་བཅས་པ་རྣམས་གནང་། དེ་ནས་ཟླ་བ་
བདུན་པའི་ནང་དུ་གནས་གཞན་རང་དབང་ཅན་ཞིག་ཏུ་བཞུགས་པར་བཞེད་པ་
དང་། ཆོས་ཀྱི་རྗེ་སྤྱན་སྔ་ཚེས་གཉིས་རིན་པོ་ཆེའི་ཞལ་སྔ་ནས་འདི་ཕྱོགས་སུ་
ཕེབས་ན་མི་དགྱེས་པ་མེད་པའི་སྐབས་ཤིག་ན། ད་ནི་གནས་གཞན་ཞིག་བཙལ་
བ་འཐད་པར་འདུག་པའི་རྒྱུ་མཚན་ཡང་ཐོར་རེ་བ་ཞིག་གསུང་། སྐུ་ཉམས་ཀྱང་
ངན་ཞིང་མཛད་པ་གང་ལའང་སྟབས་མ་བདེ་བར་བྱུང་ནས། སློབ་དཔོན་སྨོན་
ལམ་པ་ཁྱོད་སོང་ལ། སྤྱན་སྔ་རིན་པོ་ཆེའི་དྲུང་དུ་བདག་བྱང་ཕྱོགས་སུ་འོང་བར་
འདོད་པའི་རྒྱུ་མཚན་ཕུལ། བཞེད་པ་དང་མི་འབྱོར་བ་མི་འདུག་ན་དུས་ཚིགས་
ཐག་ཆོད་ལ་ཤོག བདག་ལ་འཐོག་ཅི་ཡང་མེད། བྱ་བ་འདི་མ་གྲུབ་ཀྱི་བར་དུ་
གཞན་སུ་ལའང་མ་སྨྲ། འདིར་ཡང་ངས་སྨྲ་བར་མེད་གསུང་བས། ཆོས་ཀྱི་རྗེ་
སྤྱན་སྔ་ཚེས་གཉིས་རིན་པོ་ཆེའི་ཞབས་དྲུང་དུ་དེ་ལྟར་ཕུལ་བས། བཞེད་པ་དང་
ཤིན་དུ་འབྱོར་ནས་དེའི་སང་ཉིན་ཆིབས་པ་རྗེས་བཞིན་དུ་འོང་བ་བྱས་ནས།
སླར་སྐུ་མདུན་དུ་འོངས་ཏེ་སང་རང་ལ་དུས་གནང་ཡོད་ཞུས་པས་དགྱེས་ཆེས་ཏེ།
དེའི་མཚན་མོ་ཤིན་དུ་སྔ་བར་བཞེངས་ནས་ཇ་ཡང་ཡང་སྐོལ་ཀྱང་ནམ་མ་ལངས་
ཐུགས་དང་མ་འགྲིགས་པར་སྔ་མོར་ཕེབས། ནམ་ཟ་ཟིའི་སྐབས་སུ་མཆོད་རྟེན་
161



ཆེན་མོ་ལ་ཕྱག་ནས་མཛད། ཆིབས་ཐོག་ཏུ་འཐོན་ཏེ་བྱང་ཁར་ཕེབས། ཆོས་
རྗེ་སྤྱན་སྔ་ཚེས་གཉིས་རིན་པོ་ཆེ་སྐུ་འཁོར་མང་པོ་དང་བཅས་པས་གྲུ་ཁར་བསུ་བ་
ལེགས་པར་གནང་། ཀླུ་ཁང་དུ་ཞག་ཁ་ཡར་བཞུགས། དེའི་སྐབས་སུ་བྱང་
ཆུབ་མཆོག་ཏུ་ཐུགས་བསྐྱེད་པ་མངོན་ཆུང་གིས་གསན། དེ་རྗེས་སྨོན་ལྡང་མཁར་
དུ་བཞུགས་ནས་སྒྲོན་གསལ་གྱི་འགྲེལ་པ་ལེའུ་བཅུ་པ་ཡན་མཛད། དེ་ནས་སྤྱན་
སྔཚེས་གཉིས་རིན་པོ་ཆེའི་དྲུང་དུ་གསུང་ཆོས་མང་དུ་འབུལ་དགོས་པའི་བཀའ་
ལུང་ནན་དུ་ཕེབས་པས། ཟླ་བ་བརྒྱད་པའི་བཤམ་དུ་བྲག་ཁར་ཕེབས། ནང་
སོར་མི་ཕེབས་པའི་དམ་བཅའ་གྲོལ་བརྟག་གཉིས་ཀྱི་རྒྱུད་རྔོག་པའི་རིན་ཆེན་རྒྱུན་
འདྲའི་སྟེང་ནས་བཤད་པ་ལེགས་པར་ཕུལ་ཏེ། འདི་ལ་བཀའ་རྒྱུད་གཅིག་པའི་
རྟེན་འབྲེལ་དང་བྱིན་བརླབས་ཡོད་གསུང་། དེ་ནས་རྒྱུད་གསུམ་གསང་བའི་
བཤད་པ་སྔོན་དུ་འགྲོ་བའི་དཔལ་དུས་ཀྱི་འཁོར་ལོའི་རྒྱུད་འགྲེལ་གྱི་བཤད་པ་
ཡོངས་སུ་རྫོགས་པ། སེམས་འགྲེལ་སྐོར་གཞན་རྣམས་དང་རྣམ་སྣང་མངོན་བྱང་
གི་རྒྱུད། དཔྱིད་ཀྱི་ཐིག་ལེའི་འགྲེལ་བའི་བཤད་པ། དུས་འཁོར་གྱི་འགྲེལ་
ཆེན་དཔལ་ལྡན་བླ་མས་མཛད་པའི་ལུང་། ཕར་ཕྱིན་གྱི་བཤད་པ། གསང་
སྙིང་སྤར་ཁབ་དང་བཅས་པ་དང་། ལམ་རྣམ་བཀོད་ཀྱི་བཤད་པ། སྒྱུ་འཕྲུལ་
ཞི་ཁྲོ་དང་། དཀྱིལ་འཁོར་པདྨ་བརྒྱ་ལྡན་དང་། བླ་མ་ཐོད་ཕྲེང་རྩལ་དང་
།
རྟམགྲིན་གསང་སྒྲུབ་ཀྱི་དབང་ལ་སོགས་པ་གནང་། དེའི་སྐབས་སུ་བྱམས་པ་
གླིང་ནས་ཆོས་རྗེ་རིན་པོ་ཆེའི་ཞལ་ཏ་ཕེབས་པ་ན། ཤིན་ཏུ་མཇལ་བར་རིངས།
སྐུ་ཚེ་འདི་ལ་ཐེངས་ཅིག་ཅིས་ཀྱང་མཇལ་བ་ཞུ། ཞལ་རྣམ་གཉིས་ཀྱིས་དགུང་ལོ་
མཐོན་པོར་ཕེབས་པ་ཡང་ཐུགས་ཀྱིས་དགོངས་པར་ཞུ་གསུང་བ་དང་། ཆོས་རྗེ་
རིན་པོ་ཆེ་ལོ་ཆེན་པའི་ཞལ་སྔ་ནས་ཀྱང་དེ་མཐུན་དང་། ཡར་རྒྱབ་ནས་ནང་སོ་
162



རྣམ་པའི་ཞལ་ཏ་ཕེབས་པའི་ཚེ། སྤྱན་སྔ་ཚེས་གཉིས་རིན་པོ་ཆེ་ལ་ཆོས་མང་དུ་
ཕུལ་ཚར་བ་ལ་བརྟེན་ནས་ཕེབས་པར་ཞལ་གྱིས་བཞེས་པའི་ཞུ་ལན་ཕུལ་ཚར་བའི་
རྗེས་བཞུད་པར་ཉེ་བའི་སྐབས་སུ། ད་ལན་ཕྱིན་ན་བར་ཆད་ཆེན་པོ་འོང་གསུང་
ནས་བཤོལ། འདི་བྱུང་ནི་གསལ་བར་མི་གསུང་ངོ། དེ་ནས་ལྷོ་ཁར་བཞུགས་
མ་བཞེད་དེ། བྱང་ཁར་ནང་སོ་ནས་སྨོན་ལྡང་དུ་མཁར་ལས་མཛད། ས་ཞིང་
མང་དུ་འབུལ་བས་དེ་རིང་རྩིས་བཞེས་པ་ཞུ་བའི་བཀའ་ལུང་བྱུང་བ་ལའང་ས་ཞིང་
གི་དགོས་པ་མེད་པའི་རྒྱུ་མཚན་སྐུ་འཁོར་ན་ཡོད་པ་རྣམས་ལ་ཕྱོགས་ཙམ་གསུང་
ཞིང་བཞེས་པ་མ་གནང་། ཡོས་ལོ་ལ་ནང་ཅིག་བཞེངས་པའི་སྐབས་སུ་སྐུ་གདབ་
ལ་བརྟེན་ནས་ཞབས་ཀྱིས་ཕེབས་མི་ཐུབ་པ་རྒྱུན་རིང་བར་བྱུང་ནས། འདོ་ལི་ལ་
སྤྱན་དྲངས་ཏེ་སྨོན་ལྡང་དུ་ཕེབས། སློབ་དཔོན་སང་ཤེ་བ་ལ་དབུ་མ་ལག་ཚད་
གསུངས། དེ་རྗེས་ཕལ་ཆེར་སྐུ་མཚམས་ཁོ་ན་ལ་བཞུགས། ཡོས་ལོའི་དགུན་
སྙིང་པོ་གསལ་སྒྲོན་གྱི་བརྩམ་པ་མཛད། དཀའ་བཅུ་བ་གྲགས་པ་མཐའ་ཡས་པ་
ལ་རྒྱུ་མཚན་རྩིས་རྣམས་གསུངས། དེའི་རྗེས་སུ་དྲི་མེད་འོད་ཀྱི་སྐར་རྩིས་ཀྱི་
མདོར་བསྡུས་ལ་བཤད་པ་ཞིབ་པར་གནང་། དགེ་བའི་བཤེས་གཉེན་རྣམ་རྒྱལ་
མཆོག་པ་བདག་གི་བླ་མའི་སྐུ་སྐྱེ་ཡིན། ཁོང་འོ་རྒྱལ་ཡོད། དམ་པའི་ཆོས་ལ་
སྦྱར་ན་ལེགས་པོ་འོང་བའི་དཔེ་ཡོད་གསུང་སྟག་རྩེ་ནས་གདན་དྲངས་ཐོས་བསམ་
སྒོམ་གསུམ་ལ་སྦྱར། འབྲུག་གི་དཔྱིད་ཆོས་རྗེ་འབྲུག་པ་གསང་འདུས་གསན་པར་
བཞེད་དེ། དྭགས་པོ་སྒམ་པོ་ནས་ཞུ་བ་འབུལ་བྱུང་བས་ཞལ་གྱིས་བཞེས་པས་
ཚེགས་མེད་དུ་ཕེབས། གསང་འདུས་སྒྲོན་གསལ་གྱི་བཤད་པ་ལེགས་པར་གནང་།
དེ་རྗེས་ རྒྱུད་ བླ་ གཞུང་ རྐྱང་ དང་། དབང་ མདོར་ བསྟན་ པའི་ བཤད་ པ།
དབོན་ཤེར་འབྱུང་གི་བསྡུས་པའི་དགོངས་གཅིག་གི་རྩ་བའི་བཤད་པ་རྣམས་སྩལ།
163



གཞན་ཡང་དངོས་སུ་མ་མཇལ་ནའང་གསུང་ཐོས་ཀྱི་ས་ནས་ཆོས་འབྲེལ་མང་དུ་
གནང་། དེའི་དབྱར་འཁྲུལ་སེལ་གྱི་རྩིས་འཕྲོ་ཚོལ་བའི་ས་རིས་ཤིན་དུ་མང་བར་
མཛད། དེའི་དགུན་ཆོས་རྗེ་རིན་པོ་ཆེ་ལོ་ཆེན་པའི་ཞལ་སྔ་ནས་ཕྱག་འབུལ་དུ་
ཕེབས་པ་ལ་ཤེས་རབ་ཀྱི་ཕ་རོལ་དུ་ཕྱིན་པ་སྒོམ་པའི་རིམ་པ་གསུངས། ཆོས་རྗེ་
སྤྱན་སྔ་རིན་པོ་ཆེ་བསྙེན་པར་རྫོགས་པའི་མཁན་པོ་མཛད། ཆོས་རྗེ་རིན་པོ་ཆེ་
ནམ་པའི་ཞལ་སྔ་ནས་ཀྱིས་གསོལ་བ་ནན་ཏན་དུ་བཏབ་པའི་ངོར་ཤ་བ་རའི་གཞུང་
ཆུང་ལ་བརྟེན་ནས་ལམ་ཡན་ལག་དྲུག་པོ་ཟུང་འཇུག་འབའ་ཞིག་གིས་བགྲོད་པའི་
ཁྲིད་ལུགས་དང་། དུས་ཞབས་སྙན་རྒྱུད་དང་། བཀའ་འབུམ་གྱི་ལུང་ལ་
སོགས་པ་མང་པོ་གནང་། སྦྲུལ་ལོའི་སོས་ཀ་རྒྱུད་བླའི་ཊི་ཀ་ཆེན་པོ་བརྩོམ་པར་
གསོལ་བ་བཏབ་པས་ཞལ་གྱིས་བཞེས་ཏེ་རྩོམ་པ་ལ་ཟུག་པའི་ཉིན། གཟིམས་
ཁང་ནང་ན་དཔོན་སློབ་གཉིས་ལས་མི་བཞུགས་པ་ལ་ས་གཡོ་བའི་ཆོ་འཕྲུལ་ཆེན་པོ་
བྱུང། གཞན་སུས་ཀྱང་མ་ཚོར་བར་འདུག ཟླ་བ་བཞི་པ་ལ་ཟུག་ནས་བརྒྱད་
པའི་ཚེས་བཅོ་ལྔ་ལ་ལེགས་པར་གྲུབ། སྤྱན་གྱིས་ཉིན་ནུབ་དགོངས་པ་ཙམ་ལས་
མེད་ཀྱང་བཤད་པ་དང་ལུང་འདྲེན་ལ་སོགས་པ་ཐམས་ཅད་སྔར་སྤྱན་གྱིས་གཟིགས་
པ་བས་ཚེགས་ཆུང་ཞིང་རྒྱས་པས། ཐམས་ཅད་ངོ་མཚར་དུ་གྱུར་པས་མཚོན་ཏེ།
རྩོམ་པ་གང་གནང་ནའང། སྔ་གཟིགས་ཞིབ་མོ་དང་འགྲེལ་བ་སོགས་ཇི་ལྟར་
མཛད་པའི་དོན་ཐུགས་བསམ་གྱིས་གཏན་ལ་ཕབ་རྗེས། ལུང་འདྲེན་གྱི་སྐབས་སོ་
སོར་ཁོལ་འདོན་གནང་ཞིང་། ཡི་གེ་ཅི་ཙམ་ཟིན་པ་ལྟར་ཞལ་ནས་སྤྱོད་བ་མ་
གཏོགས། རྩོམ་སྟན་གྱི་ཐོག་དུ་བསྒྱུར་འགོད་སྣོན་འབྲིད་མང་པོ་མི་དགོས་པ་ལ་
ཞལ་ནས། ངས་བརྩོམ་སྟན་གྱི་སྣོན་འབྲིད་བསམ་མནོ་ཁོ་ནས་བྱེད་པ་ཡིན་པས།
མང་དུ་བཅོས་མི་དགོས་པ་ཡིན་ཞེས་གསུང་ངོ་། རྟ་ལོའི་དཔྱིད་ཆོས་རྗེ་སྤྱན་སྔ་
164



ཚེས་གཉིས་རིན་པོ་ཆེའི་དྲུང་དུ། རྫོགས་ཆེན་རྡོ་རྗེ་ཟམ་པའི་སྐོར་རྣམས་དང་
དེའི་སོས་ཀ་ཡེ་ཤེས་གྲུབ་པའི་བཤད་པ། རྒྱུད་གསུམ་གསང་བའི་བཤད་པ་ལ་
སོགས་པ། དབྱར་ཆོས་རྗེ་རིན་པོ་ཆེ་ནམ་པའི་ཞལ་སྔར་དཔལ་དུས་ཀྱི་འཁོར་
ལོའི་མཆོག་དབང། ཆོས་རྗེ་རྒྱལ་སྲས་པའི་ཆོ་གའི་སྟེང་ནས་དབུ་མ་ལུགས་དང་
སེམས་ཙམ་ལུགས་གཉིས་ཀའི་སེམས་བསྐྱེད་ཀྱང་མང་པོ་ལ་གནང་། སྨོན་ལྡང་
གི་ཆབ་ཅུང་ཟད་མ་འཕྲོད་པ་ལ་བརྟེན་ནས། རྟ་ལོ་ཟླ་བ་བརྒྱད་པའི་ཚེས་ཉི་ཤུ་
ལ་ལྗང་འཕྲང་ཆོས་རྫོང་དུ་ཕེབས། ཤེས་རབ་ཀྱི་ཕ་རོལ་དུ་ཕྱིན་པའི་སྒོམ་རིམ་
དང་། སྒྱུ་འཕྲུལ་གྱི་བཤད་རྒྱུད་ཐལ་བའི་རྒྱུད་ཀྱི་སྟོད་ནས་ལེའུ་འགའི་ཊི་ཀ་
མཛད། ཟླ་བ་དགུ་པའི་ནང་དུ་སྐུ་ཁམས་ཤིན་དུ་ལྷུང་དུས། མཚན་མ་ངན་པ་
མནལ་ལམ་དུ་བཟློག་ཚུལ་སྔར་སྨོས་སོ། དེ་རྗེས་དགེ་བའི་བཤེས་གཉེན་ཁ་ཅིག་
ལ་དཔལ་བརྟག་པ་གཉིས་པའི་རྒྱུད་ཀྱི་བཤད་པ། ཤེས་རབ་ཀྱི་ཕ་རོལ་དུ་ཕྱིན་
པའི་སྒོམ་རིམ། རྡོ་རྗེ་སྙིང་འགྲེལ་གྱི་བཤད་པ། སྤོ་ཏོ་བའི་དཔེ་ཆོས་ཀྱི་ལུང་ལ་
སོགས་པ་གནང། ལུག་ལོའི་སོས་རྨངས་དོ་ཧའི་རྣམ་བཤད། ཡོན་ཏན་
མཐའ་ཡས་པར་བསྟོད་པའི་བསྡུས་དོན། འཇིག་རྟེན་ལས་འདས་པར་བསྟོད་
པའི་ཊི་ཀ་ལ་སོགས་པ་མཛད། དེའི་དབྱར་སྤྱན་སྔ་ཚེས་གཉིས་རིན་པོ་ཆེའི་དྲུང་
དུ་རྟམགྲིན་ལྷ་བཞིའི་དབང་ཕུལ་དུས་ཚེ་བུམ་ལ་བྱིན་བརླབས་ཀྱང་མཚན་མ་ཆེན་
པོའང་བྱུང་། སྐུ་མཚམས་ཅུང་ཟད་ཅིག་གསེངས་ནས་སྒམ་པོ་རིན་པོ་ཆེ་དཔོན་
སློབ་རྣམས་དང་མཇལ། དེའི་སྟོན་མདོ་སྡེ་རྒྱན་གྱི་འགྲེལ་བཤད་ཀྱི་དབུ་ཚུགས།
དགུན་ལྟེའུ་ར་གདན་ས་བ་ཆག་ལོ་རིན་ཆེན་ཆོས་ཀྱི་རྒྱལ་པོ་བ་ཕེབས་ནས། རིན་
ཆེན་ཤིང་རྟའི་བཤད་པ། རྒྱན་བདུན་གྱི་བཤད་པ་དང་། སྒྲོན་གསལ་ལེའུ་
བཅུ་པ་ཡན་གྱི་ཊི་ཀའི་ལུང་མ་བཤད་ལ་སོགས་པ་དང་། སྐད་དོད་དང་འབེལ་
165



གཏམ་ཤིན་དུ་མང་བར་གནང་། ཁོང་གིས་ས་རིས་ཀྱི་ཞབས་ཏོག་ཕུལ་ནས་རྩིས་
ལའཁྲུལ་སེལ་གྱི་རྩིས་འཕྲོ་ལེགས་པར་བཀོད། ལུག་ལོ་ཟླ་བ་བཅུ་གཉིས་པའི་
བཤམ་དུ་ཕོ་བྲང་ཚོང་འདུས་སུ་ཕེབས་ནས་ཆོས་རྗེ་རིན་པོ་ཆེ་ནམ་པའི་ཞལ་སྔ་ནས་
དང་། ཆོས་རྗེ་རིན་པོ་ཆེ་ལོ་ཆེན་པ་རྣམ་གཉིས་ལ། སྙན་རྒྱུད་རྡོ་རྗེ་ཟམ་པའི་
དབང་ཡོངས་སུ་རྫོགས་པ། ཁྲིད་གཞུང་བཤད་ལ་སོགས་པའི་ཆོས་སྐོར་ཐམས་
ཅད་གནང་ནས་གཞན་ལ་སྟོན་པར་བཀའ་གནང་། དེའི་ཉིན་སྐུ་ཁམས་ཤིན་དུ་
དྭངས་ནས་ཆོས་རྣམས་ཀྱང་བབས་པ་ཅིག་བྱུང་བས། དེ་རིང་ཁམས་དྭངས་ཆོས་
ལེགས་པར་བྱུང་། དེ་ཁྱེད་རང་རྣམ་གཉིས་ཀྱི་བྱིན་བརླབས་སུ་འདུག་གསུང་།
བསྙེན་པར་རྫོགས་པ་ཆ་མང་པོའི་མཁན་པོར་གསོལ་བ་བཏབ་པ་བཞིན་ཞལ་གྱིས་
བཞེས་ནས་གནང་། བདག་གིས་མཇལ་ནས་ཐོག་མར་ཤ་ཝ་རའི་སྦྱོར་དྲུག་གི་
གཞུང་གཙོ་བོར་བཟུང་ནས་ལམ་ཡན་ལག་དྲུག་པོ་མངོན་སུམ་འབའ་ཞིག་གིས་
འདེད་པའི་ཁྲིད་ལུགས་ཤིན་དུ་རྒྱས་པ་དང་། རྒྱུད་གསུམ་གསང་བའི་བཤད་པ་
དང་། བཀའ་འབུམ་ལས་ཆོས་ཚན་ཤིན་དུ་མང་བའི་ལུང་། གཞན་ཡང་དོན་
གཉེར་རྣམས་ལ་ཆོས་ཀྱི་འབྲེལ་པ་མང་དུ་གནང་། ཀུན་བཟང་རྩེ་པ་ཁུ་དབོན་
པའི་བསྙེན་རྫོགས་ཀྱི་མཁན་པོ་མཛད། སླར་ཆོས་རྫོང་དུ་ཕེབས་ནས་སྐུ་མཚམས་
ཤིན་དུ་དམ་པར་བསྡམས། བདག་གིས་གསོལ་བ་བཏབ་པའི་ངོར། སྦྱོར་དྲུག་
གི་ཁྲིད་ཡིག་བརྩོམ་པ་མཛད། མེ་ཕོ་སྤྲེའུ་ལོའི་སྟོན། བདག་གིས་ཇོ་བོ་རིན་པོ་
ཆེ་མཇལ་ཞིང་མཚུར་ཕུ་གནས་ནང་འཁོར་ཏེ། མངོན་པར་དགའ་བའི་ཆོས་རྫོང་
གི་རྒྱལ་ཆེན་བྲག་མགོར་བསྡད་ཅིང་། དཔོན་སློབ་ཉུང་འདུས་སྐུ་མཚམས་
བསྡམས་ནས། ལོ་དེའི་ཧོར་ཟླ་དགུ་པའི་ཚེས་ཉེར་བཞིའི་སྔ་དྲོ་ནས་བཟུང་སྟེ།
བྱ་ལོ་ཟླ་བ་གསུམ་པའི་བར་དུ། ཉིན་རེ་ལྟར་སྔ་ཐུན་ཕྱི་ཐུན་གཉིས་ཀྱི་རིང་ལ།
166



，
དཔལ་དུས་ཀྱི་འཁོར་ལོའི་བཤད་པ་ཡོངས་རྫོགས་གྲུབ་པའི་རྗེས་སུ། བུ་རིན་པོ་
ཆེ་དང་འཇམ་དབྱངས་ཆོས་མགོན་པའི་རྒྱུད་འགྲེལ་གྱི་མཆན། ཆོས་རྗེ་བླ་མའི་
དུས་འཁོར་ཊིཀ་ཆེན། རྒྱུད་ཕྱི་མ་རྣམས་ཀྱི་ལུང་། རྡོ་རྗེ་སྙིང་འགྲེལ་གྱི་བཤད་
པ། ལྟ་འདོད་མདོར་བསྟན་དོན་དམ་བསྙེན་པ་དང་། དབང་མདོར་བསྟན་
གྱི་འགྲེལ་པ་སཱ་དྷུ་པུ་ཏས་མཛད་པའི་ལུང་། དཔེ་མེད་འཚོའི་སྦྱོར་དྲུག་དང་།
ཉི་མ་དཔལ་ཡེ་ཤེས་ཀྱི་འགྲེལ་པ། མཚན་བརྗོད་འགྲེལ་པ་ཉི་མ་དཔལ་ཡེ་ཤེས་
ཀྱིས་མཛད་པ། རིན་ཆེན་སྒྲོམ་ལྡེའི་བཤད་པ་དམྱལ་པ་ཧྲུལ་པོས་མཛད་པ།
དུས་ཞབས་སྙན་རྒྱུད། གྲུབ་ཆེན་ཡུ་མོའི་གསལ་སྒྲོན་བཞི། གསང་འདུས་
འགྲེལ་པ་སྒྲོན་གསལ་གྱི་བཤད་པ། རིམ་ལྔ། སྤྱོད་བསྡུས། འཇམ་དཔལ་
ཞལ་ལུང་ གྲོལ་ཐིག སྦྱོར་བདུན་རྣམས་ཀྱི་བཤད་པ། དཀྱིལ་ཆོག་བཞི་
བརྒྱ་ལྔ་བཅུ་པ། བདག་སྒྲུབ་པ། གཏོར་མ་ཆེན་པོའི་ཆོ་ག་ཚོགས་འཁོར་གྱི་ཆོ་
ག སྒྲུབ་ཐབས་ཀུན་བཟང་ལ་སོགས་པ་དང་། བཤད་རྒྱུད་རྡོ་རྗེ་ཕྲེང་བ།
དགོངས་པ་ལུང་སྟོན། ཡེ་ཤེས་རྡོ་རྗེ་ཀུན་ལས་བཏུས་པ། ལྷ་མོ་བཞིས་ཞུས།
རྒྱུད་ཕྱི་མ། བརྟག་གཉིས་ཀྱི་རྒྱུད་རྣམས་ཀྱི་བཤད་པ། བརྟག་གཉིས་ཀྱི་ནཱ་རོ་
འགྲེལ་པའི་ལུང་། གསང་སྙིང་སྤར་ཁབ་དང་བཅས་པའི་བཤད་པའི་སྔོན་དུ་སྒོ་
ཕུག་པའི་ཆོས་ལྔ་དང་། ལམ་རྣམ་བཀོད་ཀྱི་བཤད་པ་ལ་སོགས་རྙིང་མའི་སྐོར་
ཤིན་དུ་མང་བ་དང་། སངས་རྒྱས་ཡེ་ཤེས་ཀྱིས་མཛད་པའི་བསམ་གཏན་མིག་གི་
སྒྲོན་མའི་ལུང་། ཚད་མ་རིགས་ཐིགས་དང་། རྒྱུད་བླ་མ་དང་། མངོན་
རྟོགས་རྒྱན་སེང་གེ་བཟང་པོའི་འགྲེལ་པ་དང་བཅས་པ་དང་། དབུ་མ་འཇུག་པ་
དང་། སྤྱོད་འཇུག་རྣམས་ཀྱི་བཤད་པ། རྩིས་ཀྱི་ས་རིས་རྒྱུ་མཚན་རྩིས་དང་
བཅས་པ། ཀ་ལཱ་པའི་དབུ་ནས་མིང་ལེ་ཡན་ཙམ་གྱི་ས་རིས། རྟ་མགྲིན་ལྷ་བཞི་
162



དང་སྙན་རྒྱུད་རྡོ་རྗེ་ཟམ་པའི་དབང་དང་ཁྲིད་གཞུང་བཤད་ལ་སོགས་པ་ཤིན་དུ་
མང་བ། རིག་པའི་རྩལ་དབང་བཅོ་བརྒྱད། ཨ་རོ་སྙན་རྒྱུད་ཀྱི་ཁྲིད་སྐོར།
རྨངས་དོ་ཧའི་རྣམ་བཤད་ཀྱི་སྟེང་ནས་བཤད་པ། ཆོས་རྗེ་ཕྱོགས་པའི་སྦྱོར་དྲུག་
གི་སྲོག་འཛིན་ཡན་གྱི་ཁྲིད། ཀུན་སྤངས་པའི་ཡན་ལག་ཕྱི་མ་གཉིས་ཀྱི་ཁྲིད་ཡིག
ཕྱོགས་པའི་ངོས་སྤྲོད་དང་བཅས་པ། གསང་འདུས་ཀྱི་ནག་ཁྲིད་ཀྱི་སྐོར་རྣམས།
ཨ་བྷ་ཡཱའི་མན་ངག་སྙེ་མ། ཞི་བྱེད་རྨ་ལུགས་ཀྱི་གཏོར་དབང་། རྨའི་ལག་ཁྲིད་
བཅུ་དྲུག་གི་ཁྲིད་ཡིག་རོག་གིས་མཛད་པའི་སྟེང་ནས་དེའི་ཁྲིད་དང། རྨ་ལུགས་
ཀྱི་གདམས་པ་ཤིན་དུ་མང་བ། ལམ་འབྲས་དཔེ་མཛོད་མའི་སྐོར་ཚང་མ།
གྲུབ་པ་སྡེ་བདུན། དེ་ཁོ་ན་ཉིད་བཅུ་པ་ལྷན་སྐྱེས་རྡོ་རྗེའི་འགྲེལ་པ་དང་བཅས་
པའི་བཤད་པ། བྱང་ཆུབ་སེམས་དཔའི་ས། སྡོམ་པ་ཉི་ཤུ་པའི་འགྲེལ་པ་ཞི་བ་
འཚོས་མཛད་པ་བསླབ་བཏུས། ཤེས་རབ་ཀྱི་ཕ་རོལ་དུ་ཕྱིན་པ་བརྒྱད་སྟོང་པ།
མདོ་ཏིང་ངེ་འཛིན་གྱི་རྒྱལ་པོ། འབྲུག་པའི་ཁྲིད་ཆེན་བརྒྱད། འཇམ་དབྱངས་
མགོན་པོའི་ཡིག་ཆའི་སྟེང་ནས་ཐུབ་ལྔའི་ཁྲིད་སྐོར། རྗེ་རིན་པོ་ཆེ་བློ་བཟང་
གྲགས་པའི་ལམ་རིམ་ཆུང་བ། སྔགས་རིམ། བདེ་མཆོག་ཊི་ཀ བླ་མ་ལྔ་
བཅུ་པ་དང་རྩ་ལྟུང་རྣམ་བཤད། དྲང་ངེས་རྣམ་འབྱེད་ལ་ སོགས་པ་དང་།
མཁན་ཆེན་ལས་ཀྱི་རྡོ་རྗེའི་བཀའ་འབུམ། རྣམ་སྣང་མངོན་བྱང་གི་རྒྱུད་ཕྱི་མ་
དང་བཅས་པ། དེ་ཉིད་འདུས་པ། རྡོ་རྗེ་རྩེ་མོ། དཔུང་བཟང་། ལེགས་
གྲུབ། བསམ་གཏན་ཕྱི་མ། དཔའ་བོ་གཅིག་གྲུབ། ཕྱག་རྡོར་དབང་
བསྐུར། གསང་བ་སྤྱི་རྒྱུད། རབ་གནས་མདོར་བསྡུས་ཀྱི་རྒྱུད། དཔལ་
མཆོག་དང་པོ། སངས་རྒྱས་ཐོད་པ། བདེ་ཆེན་རལ་གཅིག སྡོམ་འབྱུང་།
རྡོརྗེ་མཁའ་འགྲོ། ཕག་མོ་མངོན་འབྱུང་། ངེས་བརྗོད་བླ་མ། ཀུན་སྤྱོད།
168



ཁྲག་འཐུང་མངོན་འབྱུང་། ཕྱག་ཆེན་ཐིག་ལེ། ཡེ་ཤེས་ཐིག་ལེ། དེ་ཁོ་ན་
ཉིད་ཀྱི་སྒྲོན་མ་རྡོ་རྗེ་སྙིང་པོ་རྒྱན་གྱི་རྒྱུད། རྟོག་ བདུན། རྟོག་ གསུམ།
གཏམ་རྒྱུད་ཀྱི་རྟོག་པ། གདོང་དྲུག གཤེད་དམར་ཀྱི་རྒྱུད་རིམ་པར་ཕྱེ་བ་
བཅུ་དགུ་པ། རྣམ་སྣང་སྒྱུ་འཕྲུལ་དྲ་བ་ལ་སོགས་པ་ཤིན་དུ་མང་བ་བཀའ་དྲིན་དུ་
མཛད་པའི་དུས་སུ། སྐུ་ཉམས་ཀྱང་སྔར་བས་བཟང་བ། སྐུ་ཁམས་ཤིན་དུ་
དྭངས་པ། བཞེས་སྟོབས་ཀྱང་ཤིན་དུ་ཆེ་བ་བྱུང་བ་རྣམས་དཔོན་སློབ་རྣམ་པར་
དག་པའི་སྟོབས་ལས་བྱུང་བ་ཡིན་ནོ་ཞེས། རྗེ་ལོ་ཆེན་ལ་སོགས་པས་བསྔགས་པ་
གནང་ངོ་
༢༥. དེབ་ ཐེར་ སྔོན་ པོ་ སོགས་ བརྩམས་ པ། ས་ ཕོ་ ཁྱི་ ལོ་
(1478ལོ)ལ་དེབ་ཐེར་སྔོན་པོ་ཆེ་བའི་བརྩོམ་པ་གནང་ཞིང་། དྭགས་པོ་རབ་
འབྱམས་པ་ལ་དུས་འཁོར་དབུ་ཞབས་ཀྱི་དོན་ཐམས་ཅད་སྐམ་བཤད་དུ་མཛད།
དེ་རྗེས་ཁོང་རང་གིས་རྒྱུད་འགྲེལ་གཟིགས་ཏེ་མ་བདེ་བ་དང་དཀའ་བའི་གནས་ལ་
དྲི་གཏུག་གིས་གཏན་ལ་ཕབ། དེའི་སྟོན་བདག་བྱང་རིས་ནས་འཁོར་རྗེས།
དཔོན་སློབ་ཐམས་ཅད་ལ་ཟླ་ཕོགས་སྩལ་ཞིང་། དེའི་རིང་ལ་དཔྱིད་ཀྱི་ཐིག་ལེའི་
འགྲེལ་པའི་བཤད་པ་དང་། མཚན་བརྗོད་ཀྱི་རྒྱ་དཔེའི་སྟེང་ནས་སྐད་དོད་སྤྲོད་
པ་དང་། ན་རོ་དོང་སྤྲུགས་ཀྱི་དབང་ལ་སོགས་པ་མང་དུ་གནང་། དེའི་དགུན་
བདག་གིས་གསོལ་བ་བཏབ་པའི་ངོར་ཕར་ཕྱིན་གྱི་ཊིཀ་ཆེན་དཔག་བསམ་གྱི་སྙེ་མ།
འཇིག་རྟེན་དང་འཇིག་རྟེན་ལས་འདས་པའི་ལམ་གྱི་རྟེན་རྣམ་པར་བཀོད་པ་རབ་
ཏུ་གསལ་བའི་སྒྲོན་མ་དག་གི་བརྩོམ་ལེགས་པར་གྲུབ། དེ་རྗེས་རྟེན་འབྲེལ་སྒྲ་
སྒྲུབ་ཀྱང་བརྩམས། མཁའ་འགྲོ་རྒྱ་མཚོའི་འགྲེལ་པ་གྲུ་གཟིངས་ཀློག་པ་ལ་སྙན་
ལེགས་པར་གཏད་དེ་མཚན་ཡང་འགའ་རེ་བཏབ། སྣོན་གྱི་ཟླ་བ་ལ་དགེ་བའི་
169



བཤེས་གཉེན་ཀུན་དགའ་རྒྱལ་མཚན་པ་ལ། སློབ་དཔོན་ཟླ་བ་གྲགས་པའི་ཚིག་
གསལ་ནག་འབྱམ་དང་། བྱང་ཆུབ་སེམས་དཔའི་སྤྱོད་པ་ལ་འཇུག་པའི་ཤེས་
རབ་ལེའུ་རྣམས་དྲིས་ལན་གྱིས་གཏན་ལ་ཕབས་ནས། བསམ་པ་ལས་བྱུང་ཆོས་
ཀྱི་སྒོ་མོ་ཕྱེ་ཏེ་གསང་སྔགས་ལམ་གྱི་གནད་མང་དུ་སྩལ་བར་མཛད་དོ། དེ་ཡན་
ཆད་དུ་ཁ་ཅིག་རབ་ཏུ་བྱུང་བའི་མཁན་པོ། ཁ་ཅིག་ལ་དགེ་ཚུལ་བརླབ་པ་སྦྱིན་པ།
ཁ་ཅིག་བསྙེན་པར་རྫོགས་པའི་མཁན་པོ། ལས་ཀྱི་སློབ་དཔོན་དང་། གསང་
སྟེ་སྟོན་པ་དང་། དགེ་བསྙེན་གྱི་བསླབ་པ་དང་། བསྙེན་གནས་ཀྱི་སྡོམ་པ་སྦྱིན་
པ་དང་། སེམས་བསྐྱེད་མདོར་བསྡུས་རེས་བྱང་ཆུབ་ཏུ་སེམས་བསྐྱེད་བཅུག་པ་
དང་། གསང་སྔགས་ཀྱི་རྗེས་སུ་གནང་བ་དང་། དབང་བསྐུར་ཞིང་ལྷའི་སྒྲུབ་
ཐབས་ཕོག་པ་དང་། བསྒོམ་པའི་མན་ངག་མདོར་བསྡུས་གནང་བ་ལ་སོགས་པ་
ནི་ཤིན་དུ་མང་བར་ཡོད་དེ། སྤྱིར་གྱིས་ཆོས་ཀྱི་སྒོ་མཐའ་དག་པར་གསུང་ཡང་།
དབང་བསྐུར་བ་དང་བསླབ་པ་སྐྱོར་བའི་མཁན་སློབ་ལ་ཤིན་དུ་འཛེམ། ཁྱད་
པར་བསླབ་པ་བསྐྱར་བ་བྱུང་ན་ངེས་པར་བསྙེལ་འོང་། རྫོགས་རིམས་ཀྱི་གནད་
མཐའ་དག་གསུང་ཡང་ཁྲིད་འདེབས་པ་ལ་ཤིན་དུ་འཛང་། ཟབ་མོའི་དོན་
གསུང་བ་ཡང་གང་ཟག་དེའི་དབང་པོ་བརྟགས་ཤིང་། སྔགས་པ་གཙོ་བོར་གྱུར་
ན་བསྐྱེད་པའི་རིམ་པའི་སྐོར་ཤས་ཆེ་བ་དང་། སྡེ་སྣོད་འཛིན་པ་མང་དུ་ཚོགས་ན་
གྲུབ་མཐའི་བཤད་པ་ཤས་ཆེ་བར་འོང་བ་དང་། རྣལ་འབྱོར་ལ་གནས་པ་གཙོ་
བོར་གྱུར་ན། ཟབ་གནད་གསུང་བ་ཤས་ཆེའོ་ཞེས་གྲགས་སོ། ཆོས་གང་
གསུང་ཡང་སྔ་གཟིགས་ཕྱི་གཟིགས་མཛད་པ་དང་། གང་ཟག་གཞན་གྱི་ཊི་ཀ་ལ་
བརྟེན་ནས་གསུངས་པ་དང་། གཞན་འགོག་པ་ཁོ་ན་ལྷུར་ལེན་པ་ལ་སོགས་པ་ནི་
མི་མཛད། སྐུ་ལུས་བསྲངས་ནས། ཐོག་མར་དབུ་ཞབས་ཀྱི་དོན་ཐམས་ཅད་
170



ཧྲིལ་ཏེ་དྲིལ་ནས་གསུང་། གཞུང་སོ་སོའི་དཀའ་གནད་ཀྱི་སྐབས་སུ། བཀའ་
དངམཁས་པ་ཚད་ལྡན་གྱི་བཞེད་པ་ཐམས་ཅད་དཔང་པོར་མཛད་ནས་ཤེས་བྱ་
གཞི་ནས་བསླང་སྟེ། ཆོས་ཐམས་ཅད་ཆོས་གཅིག་གི་སྟེང་དུ་ཕབ། ཆོས་
ཐམས་ཅད་ཀྱིས་ཆོས་གཅིག་འཆད་དེ། འབེན་ཕྱི་རོལ་དུ་མི་ཚོལ་བར་མདེའུ་རྩེ་
ནང་བསྟན་ནས་གང་ཟག་སོ་སོའི་རྒྱུད་དང་སྦྱར་ནས། ཉན་པ་པོ་རང་གིས་ཁོང་
དུ་ཆུད་མ་ཆུད་པ་ལ་འཐད་མི་འཐད་ཀྱི་བརྒལ་བརྟག་ཞུ་ཞིང་ཉན་ཆོག་པས།
ཡིན་མིན་གྱི་དྲི་བ་ཞུས་པ་ལ་མི་དགྱེས་པ་མེད་བཞིན་དུ་རྨེད་པར་མཛད་པ་ལ།
གདུལpའི་བློ་གྲོས་དང་བརྩོན་འགྲུས་ཀྱིས་ལྕོགས་ན་ཉིན་མཚན་སོང་བ་མ་ཚོར་བ་
གསུང་། དེ་ཡང་བསྟན་བཅོས་གསུངས་པ་ལ་སྔ་བ་རྟ་ནག་ཏུ་སྤྱོད་འཇུག་
གསུངས་པ། རྣམ་བཤད་བརྩམས་པ་ལ་སྔ་བ་སྒྲོན་མར་དབུ་མ་འཇུག་པའི་ཊི་ཀ་
བརྩམས་པ། དབང་བསྐུར་བ་ལ་སྔ་བ་རྡོ་རྗེ་འཛིན་པ་བཀྲ་ཤིས་རྒྱ་མཚོ་བ་ལ་སྒྱུ་
འཕྲུལ་ཞི་བའི་དབང་གནང་པ། རྒྱུད་གསུངས་པ་ལ་སྔ་བ་སྟོན་པ་རིན་ཆེན་
དཔལ་བཟང་ལ་དཔལ་དུས་ཀྱི་འཁོར་ལོ་གསུངས་པ། ཁྲིད་བཏབ་པ་ལ་སྔ་བ་
དམར་སྟོན་ཆོས་རྗེ་ལ་སྦྱོར་དྲུག་གནང་བའི་འོག་ཏུ་ནམ་རྒྱལ་ལ་ལམ་རྣམ་བཀོད་ཀྱི་
ཁྲིད་བཏབ་པ་དེ་ཡིན་ནོ། ས་མོ་ཕག་གི་ལོའི་(1479ལོ)སྟོན་རྒྱབ། ཆོས་རྗེ་
རིན་པོ་ཚེ་ལོ་ཆེན་ཕེབས་ནས། ཞག་ཉི་ཤུའི་བར་དུ་བསྙེན་བཀུར་རྒྱ་ཆེར་ཞུས་
ཤིང་། རྡོ་རྗེ་སྙིང་འགྲེལ་གྱི་བཤད་པ། བི་མ་ལའི་རིག་པའི་རྩལ་དབང་བཅོ་
བརྒྱད། ཨ་རོའི་སྙན་རྒྱུད་ལ་སོགས་པ་གནང་། རྡོ་རྗེ་སྙིང་འགྲེལ་ཇི་ལྟར་
གསུངས་པ་ལྟར་འཕྲལ་དུ་ཟིན་བྲིས་བཏབ་པས་དགྱེས་ནས་བསྔགས་པ་མཛད།
ལོ་དེའི་དགུན་ཟླ་འབྲིང་པོ་ལ། ཇོ་བོས་མཛད་པའི་བདེན་གཉིས་ཀྱི་ཊི་ཀ་དང་།
ཆོ་འཕྲུལ་གྱི་ཟླ་བ་ལ་བྱང་ཆུབ་ལམ་སྒྲོན་དང་། དབུ་མའི་མན་ངག་གི་བཤད་པ་
171



རྣམས་བརྩམས། ལྕགས་ཕོ་བྱི་བ་ལོའི་(1480ལོ)དགུན། དཔལ་ས་ར་ཧ་
པསམཛད་པའི་དོ་ཧ་མཛོད་ཚིགས་སུ་བཅད་པ་བཞི་བཅུ་པ་རྒྱལ་པོ་དོ་ཧ་དང་།
མི་ཟད་པའི་གཏེར་མཛོད་མན་ངག་གི་གླུ་ཚིགས་སུ་བཅད་པ་བརྒྱད་ཅུ་པ་བཙུན་མོ་
དོ་ཧ་ཞེས་པ་དང། དེ་ཁོ་ན་ཉིད་ཀྱི་མན་ངག་ཚིགས་སུ་བཅད་པ་བཅུ་གཉིས་པ་
རྣམས་ཀྱི་འགྲེལ་པ། སློབ་དཔོན་སྨོན་ལམ་གྲགས་པས་བསྐུལ་བའི་ངོར་རྩོམ་པ་
གནང་ཞིང་། སྤྱན་ཕྱེས་པས་གསལ་བར་གྱུར་པའི་ཚེ། ལྕགས་མོ་གླང་གི་ལོ་
(1481ལོ) ཟླ་བ་གསུམ་པ་ལ། བདག་ཕྱག་འབུལ་དང་འདོད་ཆོས་འཕྲོད་ཞུ་
བར། ཡང་དགོན་ཕོ་བྲང་དུ་སླེབས། ཇོ་བོས་མཛད་པའི་ལམ་སྒྲོན་བདེན་
གཉིས་དབུ་མའི་མན་ངག་རྣམས་ཀྱི་གཞུང་གི་ཕྱག་དཔེ་བསྣམས་ནས་བཤད་པ་རྒྱ་
ཆེན་པོ་དང། མདོ་སྡེ་རྒྱན་འགྲེལ་པ་དང་བཅས་པའི་བཤད་པ་རྒྱས་པ་སོགས་
མང་དུ་གནང་། ཆོས་ཀྱི་རྗེ་ལོ་ཆེན་གྱི་ཞལ་སྔ་ནས་ཕེབས། ཟུར་དུ་དཔལ་དུས་
ཀྱི་འཁོར་ལོའི་མཆོག་དབང་དང་། བདེ་མཆོག་སྟོད་འགྲེལ་གྱི་བཤད་པ་གསན་
པའི་ཞོར་ལ་ཁོ་བོས་ཀྱང་ལེགས་པར་ཞུས་སོ། དེའི་རྟིང་དུ། དཔོན་ས་སྤྱན་སྔ་
ཚེས་གཉིས་རིན་པོ་ཆེས་གསོལ་བ་བཏབ་ནས། ས་ལུགས་ཀྱི་རྡོ་རྗེ་ཕུར་པའི་
དབང། དྲག་པོ་སྒྲོལ་དབང་དང་བཅས་པ་གནང་བའི་ཕྱགས་ཕྱིར་བདག་གིས་
ཞུས་པའི་སྟ་གོན་གྱི་དགོང་མོ། བྱིན་བརླབས་ཀྱི་མཐུས་ཁོ་བོ་ཅག་ལ་རྨི་ལྟས་
བཟང་པོའང་བྱུང་། སྐབས་དེར། ནང་སོ་དོན་ཡོད་རྡོ་རྗེ་རྒྱལ་པོས་མངོན་
ཆུང་གིས་སྐུ་མདུན་དུ་མཇལ་ཆོས་ཀྱི་འབྲེལ་པའང་བཞེང་པ་ལྟར་སྩལ། དེ་དང་
ཁང་ཉེར་བྱ་པ་ཁྲི་དཔོན་བཀྲ་ཤིས་དར་རྒྱས་པས་མཇལ་ཞིང་། ཆོས་ཀྱི་འབྲེལ་པ་
ཞུས་ནས། སྡེ་དཔོན་དེ་དག་གུས་པ་དང་ལྡན་པར་གྱུར་ཏོ།
172



༢༦. མ་འོངས་པའི་དུས་ཀྱང་སེམས་དཔའ་ཆེན་པོའི་རྣམ་པར་
ཐར་པ་རྒྱུན་མི་འཆད་པ་ཞེས་པ་ནི། སྐུ་ཚེ་འདི་ཉིད་ཀྱིས་བསྟན་པ་ལ་ཕན་པ་
དང་སེམས་ཅན་གྱི་དོན་རླབས་པོ་ཆེ་ཡུན་རིང་དུ་མཛད་པའི་དགེ་བའི་རྩ་བ་མཐའ་
དག་ཀྱང་། རྒྱ་བ་མ་ཕམ་པ་ལ་སོགས་པའི་གསུང་རབས་ཡོངས་སུ་འཛིན་པའི་
བྱང་ཆུབ་སེམས་དཔའི་སྤྱོད་པ་ཕུལ་དུ་བྱུང་བ་འགྲུབ་པའི་ཆེད་དུ་དམིགས་པ་ཡིན་
ཏེ། ཇི་སྐད་དུ། རྗེ་བཙུན་མ་ཕམ་ཉིད་ཀྱི་མཐུ། ཁོ་ནས་བདག་ནི་ལེགས་
དྲངས་ཏེ། དགའ་ལྡན་གནས་སུ་ཐེག་ཆེན་གྱི། ཆོས་ལ་ཡང་དག་སྤྱོད་པར་
ཤོག ཅེས་བྱ་བ་ལ་སོགས་པ་རྒྱུད་བླའི་འགྲེལ་བཤད་དེ་ཁོ་ན་ཉིད་རབ་ཏུ་གསལ་
བའི་མེ་ལོང་གི་མཇུག་ཏུ་དགེ་བ་བསྔོས་པ་ལྟ་བུའོ། ལོ་དེ་ཉིད་ཀྱི་(སྤྱི་ལོ་1481)
ཟླ་བ་བཅུ་པའི་སྒང་ནས་གསོལ་དང་ཅུང་ཟད་འགྲིབ་པ་དང་། མགུར་གློ་མང་
ཙམ་མ་གཏོགས་བསྙེལ་བ་མེད་ནའང་། ཐུགས་དམ་གྱི་ལྟས་ཞིང་གཞན་དུ་
དགོངས་པ་གཏད་པའི་མཚན་མ་བྱུང་ཚུལ་བཀའ་ཤོག ཆོས་ཀྱི་རྒྱལ་པོ་སྤྱན་སྔ་
གོང་མ་ཆེན་པོའི་དྲུང་དང་། སྟག་ལུང་རིན་པོ་ཆེ་ཀུན་མཁྱེན་ངག་གི་དབང་པོ་
དང་། ཆོས་ཀྱི་རྗེ་ལོ་ཆེན་གྱི་ཞལ་སྔ་ནས་ལ་གནང་བ་དང་། བདག་ལྷོ་རྒྱུད་དུ་
ཙ་རི་ཏྲའི་གནས་ནང་ནས་འཁོར་ཏེ། ཆོས་རྒྱལ་ལྷུན་པོར་ཡོང་དུས་ཕེབས་པས།
ཞལ་སློབ་མཆོག་དམན་བར་མ་མཐའ་དག་གིས་སོ་སོར་ཆོས་སྡེ་ཐ་དད་དུ་སྐུ་རིམ་རྒྱ་
ཆེན་པོ་བསྒྲུབ་ཅིང་གསོལ་བ་བཏབ་ཀྱང་། མཚན་ལྟས་བཟང་པོ་མ་བྱུང་བ་ལྟར།
ཟླ་བ་བཅུ་གཅིག་པའི་ཚེས་ཉེར་བརྒྱད་ལ། ཞི་བ་ཆེན་པོའི་དབྱིངས་སུ་སྙོམས་
པར་ཞུགས་པ་ནས། ཇི་སྲིད་ཐུགས་དམ་མ་གྲོལ་གྱི་བར་དུ་ནམ་མཁའ་ཤིན་དུ་
འཇམ་པ་ཉིན་མཚན་ཐམས་ཅད་དུ་བྱུང་ལ། སློབ་དཔོན་རིན་པོ་ཆེ་གཞོན་ནུ་
173
，



དབང་ཕྱུག་དང་། སློབ་དཔོན་སྨོན་ལམ་གྲགས་པ་གཙོ་བོར་གྱུར་པའི་དམ་ཚིག་
རྣམ་པར་དག་པརྣམས་ཀྱིས་མཆོད་ཅིང་། ཟླ་བ་བཅུ་གཉིས་པ་ལ། རྩེས་ཐང་
གི་གྲ་ས་ཆེན་པོ་སོགས་སུ། སྤྱན་སྔ་གོང་མ་ཆེན་པོ་དང་། ཆོས་ཀྱི་རྗེ་ལོ་ཆེན་
ཞབས་ཀྱིས། རྗེ་དེ་ཉིད་ཀྱི་དགོངས་རྫོགས་ཀྱི་འགྱེད་ཆེན་པོ་དང་། གདུང་
མཆོད་རྒྱ་ཆེར་མཛད་ཅིང་། བདག་གིས་ཀྱང་ཚེས་བཅུའི་སྔ་དྲོ་དགེ་འདུན་ལྔ་
སྟོང་ཙམ་ལ་འགྱེད་ཅི་འབྱོར་པ་བཤམས་ཏེ། ཕྱི་དྲོ་སྐུ་གདུང་རིན་པོ་ཆེ་གོས་དར་
གྱི་ན་བཟའ་དང་བཅས་པ་ཟངས་གསེར་ལས་གྲུབ་པའི་མཆོད་རྟེན་དུ་བཞུགས་སུ་
གསོལ་ནས། སྐུ་ཚད་དང་མཉམ་པའི་གཟིམས་མལ་དུ་བཞུགས་པའི་མཁར་བ་
ལས་གྲུབ་པའི་སྐུ་འདྲ། ཡང་དགོན་གྱི་རྒྱབ་ཏུ་ཕྱི་རྟེན་ཡེ་ཤེས་མཆོད་རྟེན་ཚད་ཆེ་
བབཞེངས་པ། སློབ་དཔོན་སྨོན་ལམ་གྲགས་པས་དོ་དམ་བགྱིས་ཤིང་། ཆོས་
ཀྱི་རྒྱལ་པོ་སྤྱན་སྔ་གོང་མ་ཆེན་པོས། གཙུག་ལག་ཁང་དུ་ནང་རྟེན་རྗེ་བཙུན་
བྱམས་པའི་སྐུ་ལི་མ་བཞེངས་པ་རྣམས་ཀྱི་རབ་ཏུ་གནས་པའང་གྲུབ་བོ། དེ་ནས་
ཆུ་ཕོ་བྱི་བའི་ལོ་ཟླ་བ་གསུམ་པའི་ཚེས་བརྒྱད་ཀྱི་སྲེད་སྐུ་གདུང་རིན་པོ་ཆེ་ངོ་མཚར་
བའི་ལྟས་དང་བཅས་ཏེ་མངོན་པར་སྦྱངས་ཤིང་། གདུང་རིང་སྲེལ་གྱི་ཚོགས་
ཕལ་ཆེར་དད་པ་དང་ལྡན་པ་རྣམས་ཀྱི་མཆོད་པའི་རྟེན་དུ་གྱུར་ལ། གདུང་ཚ་
མང་པོ་སྔར་མལ་བཞུགས་པ་དང་། ཁྱད་པར་དུ་ཞལ་ཀོ་གདན་ས་ཆེན་པོ་ཐེལ་གྱི་
རྟེན་གྱི་ཁྲོད་དང་། དབུ་ཐོད་རིལ་པོ་དགའ་ལྡན་མ་མོའི་ལྷ་ཆེན་གྱི་ཐུགས་ཀར་
བཞུགས་སོ། མཚུངས་པ་མེད་པའི་དཔལ་ལྡན་བླ་མ་མཆོག་གི་རྣམ་ཐར་ནི།
བདག་གིས་བསྐུལ་ནས་སློབ་དཔོན་སྨོན་ལམ་གྲགས་པས་ལེགས་སྦྱར་བ། དེ་ལ་
གཞི་བྱས་སྒྲོ་བསྐུར་བྲལ་ཞིང་གསལ་བར་བཀོད་པའི་དགེས། སྐྱེ་བ་ཀུན་དུ་
མགོན་པོ་དེ་ཡིས་རྗེས་སུ་འཛིན་གྱུར་ཅིག བླ་མ་རྣམས་ཀྱི་ལོ་རྒྱུས་ཇི་སྙེད་པ།
174



སྒྲོ་འདོགས་ཚིག་རྒྱན་བརྩོམ་ལ་མི་དགྱེས་ཤིང་། རང་བབས་དངོས་གནས་བརྗོད་
ལབསྔགས་མཛད་པས། དགོངས་པ་ཉིད་ལས་གཞན་དུ་མ་སྤོས་སོ། ཡོན་
ཏན་མང་པོ་རང་གིས་བསྒྲགས་སོ་ཞེས། སྙིགས་དུས་ལོག་རྟོག་ཅན་ལ་སྦེད་
དགོས་པའང་། འདི་ན་ཅུང་ཟད་གསལ་བར་སྨོས་པ་ལ། མངོན་པར་དད་
རྣམས་སྐལ་བ་བཟང་བ་ཡིན། དཔལ་ལྡན་བླ་མ་མཁན་ཆེན་ཐམས་ཅད་མཁྱེན་
པ་དོན་གྱི་སླད་དུ་མཚན་ནས་སྨོས་ཏེ་གཞོན་ནུ་དཔལ་གྱི་རྣམ་པར་ཐར་པ་ཡོན་ཏན་
རིན་པོ་ཆེ་མཆོག་ཏུ་རྒྱས་པའི་ལྗོན་པ་ཞེས་བྱ་བ། རྗེ་བཙུན་དེ་ཉིད་ཞི་བར་
གཤེགས་ནས་ལོ་གྲངས་སུམ་བཅུ་སོ་བདུན་ལ་བབས་པ། མེ་མོ་གླང་གི་ལོ་
(1517ལོ) ཟླ་བ་བཞི་པའི་ཚེས་བཅུ་དྲུག་གི་སྔ་དྲོའི་དུས་དགེ་བ་ལ། ཤཱཀྱའི་
དགེ་སློང་ཆོས་ཀྱི་གྲགས་པས། དཔལ་བདེ་ཆེན་ཡངས་པ་ཅན་གྱི་གཙུག་ལག་
ཁང་དུ་སྦྱར་བའི་ཡི་གེ་པ་ནི་རིན་ཆེན་བཀྲ་ཤིས་ཞེས་བྱ་བས་བགྱིས་ཏེ་གྲུབ་པ།
ཕྱོགས་དུས་ཀུན་ཏུ་དགེ་ལེགས་འཕེལ་བར་གྱུར་ཅིག།
175



རྩོམ་སྒྲིག་འགན་འཁུར་པ། སྒྲོལ་མ་ཆོས་མཚོ།
责任编辑:卓玛青措
དེབ་གཞིའི་བཟོ་བཀོད་པ། ཀརྨ་རྡོ་རྗེ་ཚེ་རིང༌།
装帧设计: E
འགོས་ལོ་གཞོན་ནུ་དཔལ་གྱི་རྣམ་ཐར།
རྩོམ་པ་པོ།
ཞྭ་དམར་ཆོས་གྲགས་ཡེ་ཤེས།
དཔེ་སྐྲུན་མཁན།
མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ།
པེ་ཅིན་ཧོ་ཕིང་ལི་བྱང་ལམ་ཨང་14པ།
སྦྲག་ཨང་། ། 100013
ཁ་པར་ཨང་གྲངས། ། _010=64234411-6509
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
པར་འདེབས་མཁན། ། དབྱི་ཧུའེ་པར་འདེབས་ཚད་ཡོད་ཀུང་སི།
དེབ་ཚད།
850mmX 1168mm 1/32
པར་ཤོག
པར་གཞིའི་སྒྲིག་ཐེངས། 2004ལོའི་ཟླ་6པར་པར་གཞི་དང་པོ་བསྒྲིགས། །
པར་ཐེངས། 2004ལོའི་ཟླ་10པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས།
0001-3000
རིན་གོང་། །
སྒོར་9. 80
5.75



图书在版编目(CIP)数据
郭·循努拜传厦玛·曲扎益西著;昂翁洛在整理,北京:
民族出版社,2004.10
ISBN 7-105-06605-9
I. …I.0夏… …. 郭·循努拜(1392~1481)-
传记一藏语 N. B949.92
中国版本图书馆 CIP 数据核字(2004)第108528号
出版发行
|1
|
|||
出地邮印经开网印印版印定
址编装销本址张数次次价
民族出版社
北京市和平里北街14号
100013
艺辉印刷有限公司
各地新华书店
850mm x 1168mm 1/32
www.e56.com.cn
5.75
0001-3000册。
2004年10月第1版
2004年10月北京第1次印刷
9.80 元
-
-
-
--
-
-
-
该书如有印装质量问题,请与本社发行部联系退换
(藏文室电话:010-64234411-6509)



ISBN 7-105-06605-9
ANT
91787105"066056">
